<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="مرابحہ مؤجَّلہ اِرتقائی،واقعاتی اور تجزیاتی مطالعہ     (تیسری قسط)
ان تفصیلات سے بخوبی اندازہ ہوتا ہے کہ بینک کا ادارہ درحقیقت سرمایہ داری کا ادارہ ہے، بلکہ سرمایہ کو عوام سے کھینچ کر سرمایہ داروں کی گود میں ڈالنے کا ایک بہانہ ہے، خالص مغربی سرمایہ داری ذہنیت کے تحت خالص سودی کاروباری مہم کا دوسرا نام ہے، اس لیے بحیثیت ادارہ اپنی حیثیتِ کذائیہ کے ساتھ ا..."><meta name="keywords" content="مرابحہ,مؤجَّلہ,,اِرتقائی،..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="90f113b59775476888a5949b-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="90f113b59775476888a5949b-text/javascript"></script><title>مرابحہ مؤجَّلہ  اِرتقائی،واقعاتی اور تجزیاتی مطالعہ     (تیسری قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>مرابحہ مؤجَّلہ  اِرتقائی،واقعاتی اور تجزیاتی مطالعہ     (تیسری قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">جمادی الاخری 1441ھ - فروری 2020ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی فضل الرحمن</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/03//1583042416_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-90f113b59775476888a5949b-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">مرابحہ مؤجَّلہ</h1><p> </p><h2 style="text-align:center;">اِرتقائی،واقعاتی اور تجزیاتی مطالعہ     (تیسری قسط)</h2><p><br/>
ان تفصیلات سے بخوبی اندازہ ہوتا ہے کہ بینک کا ادارہ درحقیقت سرمایہ داری کا ادارہ ہے، بلکہ سرمایہ کو عوام سے کھینچ کر سرمایہ داروں کی گود میں ڈالنے کا ایک بہانہ ہے، خالص مغربی سرمایہ داری ذہنیت کے تحت خالص سودی کاروباری مہم کا دوسرا نام ہے، اس لیے بحیثیت ادارہ اپنی حیثیتِ کذائیہ کے ساتھ اہلِ اسلام کے لیے قابلِ قبول نہیں ہوسکتا، مگر دوسری طرف دنیا میں جال بھی بن چکا ہے، اب کیا کریں؟ تو اس سوال کا جواب دینے کے لیے پہلے علماء مصر سامنے آئے، جن کی تفصیل اگلی سطروں میں ملاحظہ فرمائیں:</p><h3>بینک کو اسلامی بنانے کی پہلی کوشش</h3><p>جب بینک ایک عالمی ادارہ کے طور پر متعارف ہوا تو لوگوں کا اشتیاق و احتیاج بھی اس کی طرف بڑھنے لگا اور لوگوں نے اس کو قبول کرنا شروع کیا۔ دنیائے اسلام میں سب سے پہلے مشرقی ممالک میں مصر نے اس کو قبول کیا، چنانچہ چند علمائے مصر نے بینکوں کے تجارتی سود کو سود ماننے سے ہی انکار کردیا، ان کے سرخیل مفتی عبدہٗ مصری اور ان کے شاگرد شیخ رشید رضا تھے۔ شیخ الازہر سید محمد طنطاوی بھی اسی فکر کے حامی بن گئے۔ مصر میں اس پر خوب مباحثے ہوئے، تقریباً ۴۰ سال تک یہ فکر مصر میں رہی۔ ۱۹۲۰ء میں یہ فکر برِصغیر منتقل ہوئی۔ <br/>
علماء مصر کے عربی موقف کو اردو تعبیر میں منتقل کرنے کی یہ خدمت جناب جعفر شاہ پھلواری اور جناب یعقوب شاہ پھلواری نے سرانجام دی۔ جناب جعفر پھلواری نے اپنی کتاب ’’کمرشل انٹرسٹ کا فقہی جائزہ‘‘ میں اس بات کو بڑے شد ومد کے ساتھ ثابت کرنے کی کوشش کی ہے کہ بینک کا منافع سود نہیں۔ اسی فکر کو مشہور صحافی، ادیب اور شاعر مولانا ظفر علی خان نے بھی لیا اور اس پر خوب لکھا، بلکہ باقاعدہ تحریک بھی چلائی۔ جناب ڈپٹی نذیر احمد صاحب نے بھی اسی نظریہ کو قبول کیا۔<br/>
اس فکر کی تردید میں مفتی اعظم حضرت مولانا مفتی محمد شفیع صاحب  رحمۃ اللہ علیہ  نے قلمی خدمات سرانجام دیں۔ حضرت مفتی محمد تقی عثمانی صاحب دام ظلہٗ نے بھی اسی فکر کی تردید میں ایک جوابی مفصل تحریر لکھی، جو حضرت مفتی اعظم نور اللہ مرقدہٗ کی تحریر کا بہترین تتمہ ہے۔ ’’مسئلہ سود ‘‘ کے نام سے یہ تحریریں کتابی شکل میں شائع ہوئیں۔یہ فکری جنگ چلتی رہی، بالآخر ۱۹۶۹ء کے دسمبر میں اسلامی نظریاتی کونسل نے بالاتفاق یہ فیصلہ کیا کہ بینک انٹرسٹ ربا ہے اور بینک انٹرسٹ اپنی تمام شکلوں میں حرام ہے۔ (۱)</p><h3>اسلامی نظریاتی کونسل اور بینک کی اسلام کاری </h3><p>پاکستانی معیشت سے خاتمۂ سود کے لیے جنرل محمد ضیاء الحق نے ۲۹ ستمبر ۱۹۷۷ء کو اسلامی نظریاتی کونسل سے کہا کہ وہ قرآن وسنت کے پیش کردہ معاشی اصولوں کی روشنی میں ایک ایسا اقتصادی ڈھانچہ تیار کرے جو سود کی آمیزش سے پاک ہونے کے ساتھ ساتھ پاکستان کی ترقی پذیر معیشت کے لیے موجبِ استحکام اور باعثِ ترقی ہو۔ اس کام کے لیے تین سال کی مدت مقرر کی اور اعلان کیا کہ اس کے بعد قومی معاشیات سے سود کا لین دین بالکل ختم کردیا جائے گا۔(۲)<br/>
اسلامی نظریاتی کونسل نے بینکوں سے خاتمۂ سود کے لیے اسلامی اصولوں کی روشنی میں ایک رپورٹ تیار کی۔ جون ۱۹۸۰ء میں یہ رپورٹ پیش کی گئی۔ اس رپورٹ میں کونسل نے بینکوں کے معاملات کو دو بنیادوں پر چلانے کی تجویز پیش کی، پہلی بنیاد نفع ونقصان میں شرکت اور دوسری بنیاد قرضِ حسن تھی۔لیکن تین سال کے عبوری دور کے لیے چند دیگر طریقے بھی تجویز کیے جن کی حیثیت صرف حیلوں کی تھی اور مقصد یہ تھا کہ اصل اسلامی نظامِ معاش کی تنفیذ بسہولت ہوسکے۔ اس بات کا اظہار رپورٹ کے ’’پیشِ لفظ‘‘ میں ڈاکٹر تنزیل الرحمن صاحب نے اِن الفاظ کے ساتھ کیا:<br/>
’’اگرچہ کونسل کی رائے یہ ہے کہ اسلام کے اقتصادی نظام میں سودی لین دین کا مثالی نعم البدل نفع نقصان میں شرکت یا قرضِ حسنہ کی بنیاد پر سرمایہ کی فراہمی ہے، لیکن ان مشکلات کے پیشِ نظر جو اِن مثالی طریقوں کے فوری اور سختی کے ساتھ ترویج سے ہماری اقتصادی زندگی کے بعض دوائر میں پیش آسکتی ہیں، کونسل نے ماہرینِ اقتصادیات وبینک کاری کی اس تجویز سے اتفاق کیا ہے کہ سود سے پاک مجوزہ نظامِ بینک کاری میں بعض دوسرے طریقے مثلاً: پٹہ داری، ملکیتی کرایہ داری، بیع مؤجل، سرمایہ کاری بذریعہ نیلام کاری اور عمومی شرح منافع پر، اس واضح شرط کے ساتھ سرمایہ کاری کہ حقیقی نفع نقصان معلوم ہوجانے پر لین دین بے باق کیا جائے گا، زیرِاستعمال رہیں گے۔ تاہم کونسل نے اس خطرے کے پیشِ نظر کہ مبادا یہ دوسرے طریقے سودی لین دین کے ازسرِنو رواج کے لیے چور دروازے کے طور پر استعمال ہوں، اس امر پر زور دیا ہے کہ یہ فیصلہ پالیسی کے طور پر ہوجانا چاہیے کہ وقت گزرنے کے ساتھ ساتھ نفع نقصان میں شرکت یا قرضِ حسنہ کی صورت میں سرمایہ کاری کے رواج کو بتدریج وسعت دی جائے گی اور یہ تمام دوسرے متبادل طریقے بالآخر ختم کردیئے جائیں گے۔‘‘ (۳)<br/>
اسلامی نظریاتی کونسل کی رپورٹ سے ہمیں معلوم ہوا کہ مثالی نعم البدل کے طریقے دو ہیں:<br/>
۱:- نفع نقصان میں شرکت (یعنی شراکت ومضاربہ )        ۲:- قرضِ حسن<br/>
باقی دیگر جو طریقے پیش کیے گئے، مثلاً: بیع مؤجل، ملکیتی کرایہ داری وغیرہ تو وہ محض عبوری دور کے لیے تھے، جیسے کہ درج بالا اقتباس کے آخر میں کہا گیا ہے کہ: ’’دوسرے متبادل طریقے بالآخر ختم کردیئے جائیں گے۔‘‘<br/>
قارئین! عبوری دور کے لیے پیش کیے گئے متبادل طریقوں میں سے ایک طریقہ ’’بیع مؤجل‘‘ کا ہے جو بعد میں ’’مرابحہ مؤجلہ‘‘ کے نام سے مشہور ہوا اور آج بھی ’’مرابحہ‘‘ کے نام سے یاد کیا جاتا ہے، جو اس تحریر کا اصل موضوع ہے۔ آگے تحریر میں ہم اس مرابحہ کو کبھی بیع مؤجل ، کبھی مرابحہ مؤجلہ اور کبھی صرف مرابحہ سے تعبیر کریں گے، یہ ایک ہی چیز ہیں، کوئی الگ الگ نہیں ہیں۔ اس قدر بات جان لینے کے بعد اب ہمارے لیے بینکوں میں رائج مرابحہ کی حیثیت معلوم کرنا دشوار نہیں ہے۔</p><h3>بینکوں میں رائج مرابحہ کی حیثیت</h3><p>اب ہم بآسانی سمجھ سکتے ہیں کہ بینکوں میں رائج مرابحہ کی حیثیت کیا ہے؟ کیا یہ مثالی طریقۂ تمویل ہے؟ یا یہ محض ایک حیلہ ہے؟یہاں چھپے ہوئے حقائق کیا ہیں؟<br/>
ان سوالوں کا جواب جاننے کے لیے ہم بتدریج نظریاتی کونسل سے لے کر عصرِ حاضر کے اکابر علماء تک کی کتابوں پر نظر دوڑاتے ہیں، تاکہ ہمیں اچھی طرح معلوم ہوسکے کہ مرابحہ کی حیثیت کیا ہے؟<br/>
اسلامی نظریاتی کونسل نے جون ۱۹۸۰ء میں جو رپورٹ پیش کی تو اس میں ’’بیع مؤجل‘‘ کا جو غیرمثالی طریقہ پیش کیا تو عبوری دور کی قید کے ساتھ ساتھ اس کے محدود استعمال پر بھی خوب زور دیا۔ رپورٹ کے اس حصہ کو پڑھیئے:<br/>
’’ اگرچہ اسلامی شریعت کے مطابق سرمایہ کاری کے اس طریقے کا جواز موجود ہے، تاہم بلاامتیاز اسے ہر جگہ کام میں لانا دانشمندی سے بعید ہوگا، کیونکہ اس کے بے جا استعمال سے خطرہ ہے کہ سودی لین دین کے ازسرِنو رواج کے لیے چوردروازہ کھل جائے گا، لہٰذا ایسی احتیاطی تدابیر اختیار کی جانی چاہئیں کہ یہ طریقہ صرف ان صورتوں میں استعمال ہو جہاں اس کے سوا چارہ نہ ہو، تاکہ من مانی کارروائیوں اور ایک نئی صورت میں سودی لین دین نہ ہو، اس کے علاوہ اشیاء کی قیمتِ خرید پر بینک کے منافع کی شرح کا تعین بڑی احتیاط کے ساتھ کیا جانا چاہیے اور سختی کے ساتھ اس کی نگرانی ہونی چاہیے، تاکہ سودی لین دین کے دوبارہ آغاز کے امکان کا سدِباب ہوسکے،لہٰذا اسٹیٹ بینک کی جانب سے ایسے ذیلی شعبوں اور اشیاء کی تخصیص وتعیین کی جانی چاہیے،جن کو ’’بیع مؤجل‘‘ کی صورت میں سرمایہ فراہم کرنے کی اجازت ہو اور وقتاً فوقتاً اس فہرست پر نظرثانی بھی ہوتی رہنی چاہیے۔‘‘ (۴)<br/>
مذکورہ بالا اقتباس سے درج ذیل باتیں معلوم ہوئیں:<br/>
۱:- بلاامتیاز بیع مؤجل کے طریقے کو ہر جگہ کام میں لانا دانش مندی سے بعید ہوگا۔<br/>
۲:- بیع مؤجل کے بے جا استعمال سے خطرہ ہے کہ سودی لین دین کا چور دروازہ کھل جائے۔<br/>
۳:- اشیاء کی قیمتِ خرید پر بینک کے منافع کی شرح کا تعیُّن بڑی احتیاط کے ساتھ ہونا چاہیے۔<br/>
۴:-  سختی کے ساتھ اس کی نگرانی ہونی چاہیے۔ یہ طریقہ صرف ان صورتوں میں استعمال ہو جہاں اس کے سوا چارہ نہ ہو۔<br/>
۵:- اسٹیٹ بینک کی جانب سے ایسے ذیلی شعبوں اور اشیاء کی تخصیص وتعیین کی جانی چاہیے، جن کو ’’بیع مؤجل‘‘ کی صورت میں سرمایہ فراہم کرنے کی اجازت ہو، یعنی اسٹیٹ بینک کو چاہیے کہ وہ ایک فہرست بنائے، جس میں مخصوص شعبوں اور معیّن اشیاء کا ذکر ہو کہ ’’بیع مؤجل‘‘ کے ذریعہ سے صرف اِن شعبوں اور اشیاء کے لیے سرمایہ فراہم کرنے کی اجازت ہے۔ مطلقاً ہر شعبہ اور ہر چیز کے لیے بیع مؤجل کی صورت میں سرمایہ فراہم کرنے کی اجازت نہیں ہے۔<br/>
بیع مؤجل کو اِن حدود وقیود کے ساتھ استعمال کی اجازت کیا اس بات کا تقاضا کرتی ہے کہ بیع مؤجل (مرابحہ مؤجلہ) کو بینکوں میں سب سے بڑا طریقۂ تمویل بنایا جائے، جیسے کہ آج کل بینکوں میں بیع مؤجل کا حجم ۸۰، ۹۰ فیصد سے کم نہیں ہے۔<br/>
کونسل نے حکومتِ وقت کی خدمت میں یہ رپورٹ پیش کرکے طے کیا تھا کہ دسمبر ۱۹۸۱ء کے آخر تک چند واضح مرحلوں میں سود کو اس کی تمام اقسام اور صورتوں کے ساتھ کلیتاً ختم کردیا جائے۔ اور ساتھ یہ بھی وضاحت کی تھی کہ مثالی طریقوں سے ہٹ کر جو طریقے تجویز کیے گئے ہیں وہ عبوری دور کے لیے ہیں، تاکہ سودی بنیاد پر قائم پاکستانی معیشت کو بتدریج ترک کرکے سود سے پاک نظام کے قیام میں سہولت اور آسانی پیدا کی جائے، لیکن جب عبوری دور کا مقررہ وقت گزر گیا اور مثالی طریقوں کو ترقی نہ دی گئی، بلکہ عبوری دور کے لیے تجویز کردہ طریقوں کو پذیرائی بخشی گئی اور ان کو سودی لین دین کا ذریعہ بنا لیا گیا تو اس صورتِ حال کے پیشِ نظر کونسل نے نظر ثانی کے نام سے ۲۴؍ دسمبر ۱۹۸۳ء کو ایک اجلاس منعقد کیا اور اس میں ایک دستاویز بنام: ’’انسدادِ سود سے متعلق اسلامی نظریاتی کونسل کی رپورٹ ۱۹۸۰ء پر نظر ثانی‘‘ لکھ کر حکومتِ وقت کو یاد دلایا کہ رپورٹ کے مطابق اطمینان بخش پیش رفت نہیں ہوئی۔ نظرِثانی کی رپورٹ کا وہ حصہ ملاحظہ ہو کہ جس میں ’’بیع مؤجل‘‘ کے غیر محدود استعمال پر شکوہ کیا گیا ہے: <br/>
’’کونسل نے عبوری مدت میں بیع مؤجل اور اسی طرح کے بعض دیگر طریقے اپنانے کی منظوری اس لیے دی تھی کہ نئے نظام کو رواج دینے میں سہولت ہو، لیکن ساتھ ہی اس امر پر بھی زور دیا تھا کہ ایسے طریقوں کا استعمال غیر متعینہ مدت تک جاری نہ رہنا چاہیے، کیونکہ اس سے نہ صرف یہ کہ سود خوری کا ایک چور دروازہ کھل جائے گا، بلکہ اسے سودی نظام کو دوام بخشنے کے لیے ایک مؤثر ذریعے کے طور پر استعمال کیا جائے گا۔<br/>
کونسل یہ سمجھتی ہے کہ اگرچہ استیصالِ سود کے لیے مقررہ وقت کو گزرے اب کافی دن ہوچکے ہیں، لیکن اب تک اس سلسلے میں جو پیش رفت ہوئی ہے، اسے کسی طرح اطمینان بخش نہیں کہا جاسکتا۔ بیع مؤجل کا طریقہ جس کی اجازت بعض اقسام کے لین دین میں ایک عارضی طریقِ کار کی حیثیت سے دی گئی تھی، تجارتی بینکوں نے اسے اپنے نام نہاد سود سے پاک لین دین کا سب سے بڑا ذریعہ بنا لیا ہے۔ کونسل یہ رائے رکھتی ہے کہ چونکہ اب تک پاکستان اور دیگر مسلم ممالک سود سے پاک بینکاری کے میدان میں کافی تجربہ حاصل کرچکے ہیں، لہٰذا اب ضروری ہے کہ بینکاری اور مالیات کے موجودہ نظام کو بدل کر پاکستان میں بینکاری اور مالیات کا ایسا نظام رائج کیا جائے جو کلی طور پر اسلامی اصول وتصورات سے ہم آہنگ ہو۔‘‘ (۵)<br/>
نظرِ ثانی کی رپورٹ میں ایک صفحہ کے بعد ’’بیع مؤجل‘‘ کے عنوان سے واشگاف پرشکوہ الفاظ میں کونسل نے حکومتِ وقت سے سفارش کی ہے:<br/>
’’کونسل کی سفارش یہ تھی کہ بیع مؤجل کا طریقہ بڑی احتیاط کے ساتھ صرف ایسی استثنائی صورتوں میں استعمال کیا جانا چاہیے جہاں اس کے سوا چارہ نہ ہو، لیکن ’’نفع نقصان میں شرکت‘‘ کے لین دین میں اسے پالیسی کے طور پر ایک بنیادی عامل کی صورت میں اپنا لیا گیا ہے۔ ملک کے اسلامی حلقے اس امر کا حقیقی خطرہ محسوس کررہے ہیں کہ اگر نفع نقصان میں شرکت کے لین دین میں سود کے بجائے مارک اپ (بیع مؤجل) کے طریقے کا وسیع پیمانے پر استعمال جاری رہا تو اس کا مطلب یہ ہوگا کہ سود کو حقیقی معنوں میں ختم کرنے کے بجائے صرف اس کا نام بدل دیا گیا ہے۔ مارک اپ کے تحت نفع ونقصان میں شرکت کا نظام پرانے سودی نظام کو ایک نئے نام سے دوام بخشنے کی ایک صورت ہے۔ اس طریقے کی بنیاد جس اصول پر رکھی گئی ہے، وہ اگرچہ حنفی اور حنبلی مذاہبِ فقہ کے نزدیک بعض استثنائی صورتوں میں ممنوع نہیں، لیکن وسیع پیمانے پر اس کا بے دریغ استعمال ہرگز جائز نہیں۔ اس لیے کہ مارک اَپ کا نظام اپنے جوہر اور خصوصیات کے اعتبار سے سودی نظام سے پوری مطابقت رکھتا ہے۔‘‘ (۶)<br/>
رپورٹ میں آگے چل کر کونسل نے صاف الفاظ میں کہہ دیا کہ اگر ہم بینکوں کو اسلامی بنانا چاہتے ہیں تو مارک اَپ (بیع مؤجل) کا نظام اس کا کوئی حل نہیں، چنانچہ رپورٹ میں ہے:<br/>
’’امر واقعہ یہ ہے کہ مارک اَپ کا طریقہ تجارت کی ابتدائی قسم کی ایک صورت ہے جس کی بعض محققین نے خاص حالات میں اجازت دی ہے۔ لیکن اس کے جواز پر دوسرے محققین نے اعتراض بھی کیا ہے۔ بہرحال یہ ایسا طریقہ ہے، لین دین کے ایسے معاہدے سے تعلق رکھتا ہے جو مال کے بیچنے والے اور خریدار کے درمیان ہو۔ بینک تجارتی ادارے نہیں، وہ بنیادی طور پر مالی ادارے ہیں جن کا کام عوام سے رقمیں جمع کرکے مال تیار کرنے والے اداروں کو فراہم کرنا ہے، لہٰذا یہ حقیقت بالکل واضح ہوجانی چاہیے کہ اگر ہم بینکوں کے نظام کو اسلامی بنانا چاہتے ہیں تو مارک اَپ کا نظام اس کا کوئی حل نہیں، اس کے لیے ہمیں کوئی ایسا طریقہ دریافت کرنا ہوگا جس کے تحت بینکاری کے اداروں کا ’’سرمایہ کاری کرنے والا کردار‘‘ بھی محفوظ رہے اور سود کا بھی خاتمہ ہوجائے جو اسلام کی رو سے حرام ہے۔<br/>
یہ بات افسوس ناک ہے کہ خاتمۂ سود کے لیے کونسل نے جو عملی نقشہ کار تجویز کیا تھا، اسے بالکل نظر انداز کردیا گیا ہے اور اس کے بجائے ایسے طریقے اپنا لیے گئے ہیں جو ہمیں منزل سے قریب کرنے کے بجائے برعکس نتائج پیدا کر رہے ہیں۔‘‘ (۷)<br/>
مذکورہ بالا تمام اقتباسات میں ’’عملی نقشے‘‘ سے مراد شرکت ومضاربت یعنی تجارتی نظام ہے، جسے نظر انداز کردیا گیا ہے اور اس کی جگہ عارضی عبوری طریقے مارک اَپ (بیع مؤجل) کو اپنا لیا گیا ہے جو منزل سے دوری کا باعث بن رہی ہے، یعنی بیع مؤجل (مرابحہ مؤجلہ) کا طریقۂ کار مثالی طریقۂ تمویل نہیں ہے، بلکہ یہ عبوری دور کے لیے پیش کردہ ایک عارضی طریقۂ کار ہے، جس کی حیثیت محض ایک حیلہ کی ہے، تاکہ اصل طریقۂ تمویل (نفع نقصان میں شرکت) کی تنفیذ بسہولت ہوسکے۔ اس کی مزید وضاحت آئندہ اقتباسات میں بخوبی ہوجائے گی۔ <br/>
بینکوں میں جب بیع مؤجل کے اس طریقۂ کار کو نہ صرف یہ کہ اصل بنیاد بنا کر استعمال کیا گیا، بلکہ اس کے طریقِ کار میں ان شرائط کا بھی لحاظ نہیں رکھا گیا جو اس کو محدود فقہی جواز عطا کرسکتی تھیں تو اس وقت ’’غیر سودی کاؤنٹرز‘‘ کے نام سے شیخ الاسلام حضرت مولانا مفتی محمد تقی عثمانی مدظلہم نے ایک مفصل تحریر لکھی، جس کے بعض اقتباسات ذیل میں نقل کیے جاتے ہیں:<br/>
’’یکم جنوری سے نافذ ہونے والی اسکیم کا جائزہ لیتے ہیں تو نقشہ بالکل برعکس نظر آتا ہے۔ اس اسکیم میں نہ صرف یہ کہ ’’مارک اَپ‘‘ ہی کو غیر سودی کاؤنٹرز کے کاروبار کی اصل بنیاد قرار دے دیا گیا، بلکہ ’’مارک اَپ‘‘ کے طریقِ کار میں ان شرائط کا بھی لحاظ نظر نہیں آتا جو اس ’’مارک اَپ‘‘ کو محدود فقہی جواز عطا کرسکتی تھیں، چنانچہ اس میں مندرجہ ذیل سنگین خرابیاں ۔۔۔۔۔‘‘ (۸)<br/>
اسکیم کی سنگین خرابیوں کا تذکرہ کرتے ہوئے حضرت والا دامت برکاتہم لکھتے ہیں:<br/>
’’پھر اگر بالفرض اسکیم سے یہ شرعی قباحتیں دور کردی جائیں، تب بھی اُصولی مسئلہ یہ ہے کہ اس اسکیم میں شرکت اور مضاربت کو غیر سودی بینکاری کی اصلی اساس قرار دینے کے بجائے ’’مارک اَپ‘‘ (بیع مؤجل، از راقم) کو اسکیم کی اصل بنیاد قرار دیا گیا ہے، اور غیر سودی کاؤنٹرز کا بیشتر کاروبار اسی قانونی حیلے کے گرد گھما دیا گیا ہے۔ … اس طریقِ کار کا حاصل یہ ہے کہ ملک میں شرکت ومضاربت کے دائرے کو توسیع دینے کا کوئی پروگرام پیشِ نظر نہیں ہے، بلکہ جو ادارے اس وقت شرکت یا مضاربت کے طریقے پر کام کررہے ہیں، غیر سودی کاؤنٹرز کی جتنی رقم ان اداروں میں لگ سکے گی وہ ان میں لگادی جائے گی اور باقی سارا کاروبار ’’مارک اَپ‘‘ کی بنیاد پر ہوگا۔ اور معاملہ یہ نہیں ہوگا کہ بینک کا اصل کاروبار شرکت یا مضاربت کی بنیاد پر ہو، اور جُزوی طور پر ضرورت کے وقت  ’’مارک اَپ‘‘ کا طریقہ اختیار کیا جائے گا، بلکہ ’’مارک اَپ‘‘ کاروبار کی اصل بنیاد ہوگا اور جزوی طور پر شرکت یا مضاربت کے طریقے کو بھی اختیار کرلیا جائے گا، جس کا حاصل یہ ہے کہ بینکاری کے نظام کو بدل کر اسے مثالی اسلامی اصولوں کے مطابق بنانے کے بجائے چند حیلوں کے سہارے موجودہ نظام جوں کا توں باقی رہے گا۔یہاں یہ سوال ہوسکتا ہے کہ اگر ’’بیع مؤجل‘‘ کا مذکورہ بالا طریقہ شرعاً جائز ہے اور اسے بعض مقامات پر اختیار کیا جاسکتا ہے تو پھر پورے نظامِ بینکاری کو اس کی بنیاد پر چلانے میں کیا قباحت ہے؟ اور اس کے جائز ہونے کے باوجود شرکت یا مضاربت ہی پر کیوں زور دیا جارہا ہے؟ <br/>
اس کا جواب یہ ہے کہ ’’بیع مؤجل‘‘ کا مذکورہ طریقہ جس میں کسی چیز کو اُدھار بیچنے کی صورت میں اس کی قیمت بڑھا دی جاتی ہے، اگرچہ ٹھیٹھ اصطلاحی معنی کے لحاظ سے سود میں داخل نہیں ہوتا، لیکن اس کے رواجِ عام سے سود خور ذہنیت کی حوصلہ افزائی ہوسکتی ہے، اس لیے یہ کوئی پسندیدہ طریقِ کار نہیں ہے، اور اس کو پورے نظامِ بینکاری کی بنیاد بنا لینا مندرجہ ذیل وجوہ سے درست نہیں …‘‘ (۹)<br/>
حضرت والا دامت برکاتہم نے آگے تین وجوہ بیان کرکے اس طریقِ کار کو پورے نظامِ بینکاری کی بنیاد بنانے کے درست نہ ہونے کو ثابت کیا ہے۔ ان وجوہ کو پڑھنے سے پہلے ہم کچھ دیر کے لیے یہاں ٹھہر کر ایک بات پہ غور وخوض کرتے ہیں۔ حضرت والا دامت برکاتہم نے یہاں جو سوال قائم کیا ہے اور پھر اس کا جواب دیا ہے، اس پر ذرا غور کیجئے۔ غور کرنے کے بعد معلوم ہوتا ہے کہ بیع مؤجل کا طریقہ اگرچہ ٹھیٹھ اصطلاحی معنی کے لحاظ سے سود میں داخل نہیں ہوتا، لیکن اس کے رواجِ عام سے سود خور ذہنیت کی حوصلہ افزائی ہوسکتی ہے، اس لیے یہ کوئی پسندیدہ طریقِ کار نہیں ہے اور اس کو پورے نظامِ بینکاری کی بنیاد بنا لینا تین وجوہ سے درست نہیں ہے۔ </p><h2 style="text-align:center;">حواشی و حوالہ جات</h2><p>۱:-تلخیص از : اسلامی بینک کاری، ڈاکٹر محمود احمد غازی، ص:۱۵۴ تا ۱۵۷۔ نظریاتی کونسل رپورٹ، ڈاکٹر تنزیل الرحمن، ص:۱۰۸۔ مسئلہ سود، مفتی محمد شفیع صاحب، ص:۱۰۱-۱۰۲<br/>
۲:-تفصیل کے لیے: اسلامی نظریاتی کونسل کی رپورٹ کا خلاصہ، ترتیب: ڈاکٹر تنزیل الرحمن، صدیقی ٹرسٹ، اشاعت اول، ص:۹-۱۴<br/>
۳:-ایضاً، ص:۱۳        ۴:-ایضاً، ص:۲۹        ۵:- ایضاً،ص: ۹۵ - ۹۶<br/>
۶:- ایضاً، ص: ۹۶        ۷:- ایضاً، ص: ۱۱۴<br/>
۸:-فقہی مقالات، مفتی محمد تقی عثمانی صاحب، میمن اسلامک پبلشرز، جولائی ۱۹۹۶ء، ج:۲، ص: ۲۵۴ - ۲۵۵<br/>
۹:- ایضاً، ج: ۲، ص: ۲۵۹                                                                                     (جاری ہے)<br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">جمادی الاخری 1441ھ - فروری 2020ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی فضل الرحمن</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/03//1583042416_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-90f113b59775476888a5949b-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"مرابحہ مؤجَّلہ  اِرتقائی،واقعاتی اور تجزیاتی مطالعہ     (تیسری قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2020-02-01","dateModified":"2020-02-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"مرابحہ مؤجَّلہ اِرتقائی،واقعاتی اور تجزیاتی مطالعہ     (تیسری قسط)
ان تفصیلات سے بخوبی اندازہ ہوتا ہے کہ بینک کا ادارہ درحقیقت سرمایہ داری کا ادارہ ہے، بلکہ سرمایہ کو عوام سے کھینچ کر سرمایہ داروں کی گود میں ڈالنے کا ایک بہانہ ہے، خالص مغربی سرمایہ د..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#1f767179705f7d7e716a6d76317a7b6a316f74" title="info@banuri.edu.pk"><span class="__cf_email__" data-cfemail="c7aea9a1a887a5a6a9b2b5aee9a2a3b2e9b7ac">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="90f113b59775476888a5949b-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="90f113b59775476888a5949b-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="90f113b59775476888a5949b-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dfd848b77e219',t:'MTczMTMyNTA0Ny4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>