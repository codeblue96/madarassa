<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="سیرتِ نبوی ( صلی اللہ علیہ وسلم ) میں قضاء کے چند پہلو
اللہ جل شانہٗ نے انسانیت کی ہدایت اوررہنمائی کے لیے حضور ہادی عالم صلی اللہ علیہ وسلم  کو آخری نبی بنا کر مبعوث فرمایا۔ آپ  صلی اللہ علیہ وسلم  کی تعلیمات چونکہ قیامت کے لیے ہیں، اس لیے یہ ضروری ٹھہرا کہ آپ  صلی اللہ علیہ وسلم  کی ذات میں وہ تمام صفات وکمالات جمع ہوں، جن کی نسلِ انسانی کو ضرورت ہ..."><meta name="keywords" content="سیرتِ,نبوی,(,صلی,اللہ,علی..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="fdecf337b4290f3f87118401-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="fdecf337b4290f3f87118401-text/javascript"></script><title>سیرتِ نبوی ( صلی اللہ علیہ وسلم ) میں قضاء کے چند پہلو | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>سیرتِ نبوی ( صلی اللہ علیہ وسلم ) میں قضاء کے چند پہلو</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">شعبان المعظم ۱۴۴۵ھ - مارچ 2024ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا حمزہ ظفر</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2024/03//1709527316_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-fdecf337b4290f3f87118401-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">سیرتِ نبوی ( صلی اللہ علیہ وسلم ) میں قضاء کے چند پہلو</h1><p style="text-align:justify;"><br/>
اللہ جل شانہٗ نے انسانیت کی ہدایت اوررہنمائی کے لیے حضور ہادی عالم صلی اللہ علیہ وسلم  کو آخری نبی بنا کر مبعوث فرمایا۔ آپ  صلی اللہ علیہ وسلم  کی تعلیمات چونکہ قیامت کے لیے ہیں، اس لیے یہ ضروری ٹھہرا کہ آپ  صلی اللہ علیہ وسلم  کی ذات میں وہ تمام صفات وکمالات جمع ہوں، جن کی نسلِ انسانی کو ضرورت ہے۔اس حقیقت سے کسی کو انکار نہیں کہ دنیائے عالم پر جو نقوش آپ  صلی اللہ علیہ وسلم  کی ذاتِ مبارکہ نے چھوڑے ہیں، تاریخِ انسانی اس کی مثال پیش کرنے سے قاصر ہے۔ آپ صلی اللہ علیہ وسلم  کی ذات گرامی تمام کمالات کا مجموعہ اور اور تمام صفاتِ عالیہ کامظہر ہے۔ آپ  صلی اللہ علیہ وسلم  معلم بھی ہیں، مزکّی بھی ہیں، ہادی بھی ہیں، شارع بھی ہیں، منتظم بھی ہیں، سیاست دان بھی ہیں، جرنیل بھی ہیں، سپہ سالار بھی ہیں، معاشرت بھی آپ نے سکھائی، معیشت سے بھی آپ نے روشناس کرایا، جنگ کرنے کے طریقوں سے بھی آپ نے باخبر کیا، تجارت کے اصول بھی آپ نے بتلائے۔ بچوں کے ساتھ معاملات، بڑوں کے آداب، بیویوں کے درمیان برابری، اور بین الاقوامی تعلقات بھی آپ نے بتلائے۔ آپ  صلی اللہ علیہ وسلم  کی سیرتِ طیبہ کے مختلف پہلو ہیں، اور وہ تمام پہلو اپنے اندر اس قدر جامعیت رکھتے ہیں کہ نسلِ انسانی کی مکمل ہدایت کا سامان ہوجائے۔ سیرت کے انہی مختلف پہلؤوں میں سے ایک پہلو آپ  صلی اللہ علیہ وسلم  کا قاضی ہونا بھی ہے۔ ایک کامیاب اور پرامن معاشرے کے لیے ضروری ہے کہ قوم کا قاضی عادل ہو، جوعدل و انصاف کو یقینی بنائے۔ رسول اللہ  صلی اللہ علیہ وسلم  سے بڑھ کر کون عادل ہوسکتا ہے؟<br/>
’’<span class="ar_writing">عَنْ جَابِرِ بْنِ عَبْدِ اللہِ، قَالَ: کَانَ رَسُوْلُ اللہِ صَلَّی اللہُ عَلَيْہِ وَسَلَّمَ بِالْجِعْرَانَۃِ وَہُوَ يَقْسِمُ التِّبْرَ وَالْغَنَائِمَ، وَہُوَ فِيْ حِجْرِ بِلَالٍؓ، فَقَالَ رَجُلٌ: اعْدِلْ يَا مُحَمَّدُ! فَإِنَّکَ لَمْ تَعْدِلْ، فَقَالَ: ’’وَيْلَکَ وَمَنْ يَعْدِلُ بَعْدِي إِذَا لَمْ اَعْدِلْ؟ ‘‘ فَقَالَ عُمَرُ: دَعْنِي يَا رَسُوْلَ اللہِ! حَتّٰی اَضْرِبَ عُنُقَ ہٰذَا الْمُـنَافِقِ، فَقَالَ رَسُوْلُ اللہِ صَلَّی اللہُ عَلَيْہِ وَسَلَّمَ: ’’إِنَّ ہٰذَا فِيْ اَصْحَابٍ، اَوْ اُصَيْحَابٍ لَہٗ يَقْرَءُوْنَ الْقُرْآنَ لَا يُجَاوِزُ تَرَاقِيَہُمْ، يَمْرُقُوْنَ مِنَ الدِّيْنِ کَمَا يَمْرُقُ السَّہْمُ مِنَ الرَّمِيَّۃِ۔</span>‘‘ <span style="color:#3498db;">(۱)   </span><br/>
’’حضرت جابر بن عبداللہ r کہتے ہیں کہ رسول اللہ  صلی اللہ علیہ وسلم  مقامِ جعرانہ میں تشریف فرما تھے، اور آپ صلی اللہ علیہ وسلم  حضرت بلال  رضی اللہ عنہ  کی گود میں سے سونا، چاندی اور اموالِ غنیمت (لوگوں میں) تقسیم فرما رہے تھے، تو ایک شخص نے کہا: اے محمد! عدل و انصاف کیجیے، آپ نے عدل سے کام نہیں لیا۔ آپ  صلی اللہ علیہ وسلم  نے فرمایا: ’’تیرا برا ہو، اگر میں عدل و انصاف نہ کروں گا تو میرے بعد کون عدل کرے گا؟ حضرت عمر  رضی اللہ عنہ  نے کہا: اللہ کے رسول! مجھے اجازت دیجیے، میں اس منافق کی گردن اُڑا دوں، آپ  صلی اللہ علیہ وسلم  نے فرمایا: ’’اس کے اور بھی ساتھی ہیں جو قرآن کو پڑھتے ہیں، لیکن وہ ان کے حلق سے نیچے نہیں اُترتا ہے، وہ دین سے ایسے ہی نکل جائیں گے جس طرح تیر شکار سے نکل جاتا ہے۔‘‘<br/>
 بلاشبہ آپ  صلی اللہ علیہ وسلم  کا ہر فیصلہ ہمیشہ عدل وانصاف کے لیے اعلیٰ معیار ہے۔</p><h2 style="text-align:justify;">حضور  صلی اللہ علیہ وسلم  کے فیصلےکی اہمیت</h2><p style="text-align:justify;">اللہ جل شانہٗ نے آپ  صلی اللہ علیہ وسلم  کو مسلمانوں کے ما بین حکم اور فیصلہ کرنے والا بناکر بھیجا، اور لوگوں کے ایمان کو آپ کے فیصلے پر راضی ہونے سے مشروط کردیا، چنانچہ قرآن مجید میں ہے کہ: <br/>
’’<span class="ar_writing">فَلَا وَرَبِّکَ لَا يُؤْمِنُوْنَ حَتّٰی يُحَکِّمُوْکَ فِيْمَا شَجَرَ بَيْنَہُمْ ثُمَّ لَا يَجِدُوْا فِيْٓ أَنْفُسِہِمْ حَرَجًا مِّمَّا قَضَيْتَ وَ يُسَلِّمُوْا تَسْلِيْمًا</span>‘‘ <span style="color:#3498db;">(۲) </span><br/>
’’ پھر قسم ہے آپ کے رب کی! یہ لوگ ایمان دار نہ ہوں گے جب تک یہ بات نہ ہو کہ ان کے آپس میں جو جھگڑا واقع ہو اس میں یہ لوگ آپ سے تصفیہ کروائیں، پھر اس آپ کے تصفیہ سے اپنے دلوں میں تنگی نہ پاویں اور پورا پورا تسلیم کرلیں۔‘‘ <span style="color:#3498db;">(۳)</span><br/>
اور ایک دوسری جگہ ارشاد فرمایا: <br/>
’’<span class="ar_writing">إِنَّآ أَنْزَلْنَآ إِلَيْکَ الْکِتٰبَ بِالْحَقِّ لِتَحْکُمَ بَيْنَ النَّاسِ بِمَآ أَرَاکَ اللہُ۔</span>‘‘ <span style="color:#3498db;">(۴)</span><br/>
’’بے شک ہم نے آپ کے پاس یہ نوشتہ بھیجا ہے واقع کے موافق، تاکہ آپ لوگوں کے درمیان اس کے موافق فیصلہ کریں جو کہ اللہ تعالیٰ نے آپ کو بتلادیا ہے اور آپ ان خائنوں کی طرف داری کی بات نہ کیجیے۔‘‘<span style="color:#3498db;">(۵)</span></p><h2 style="text-align:justify;">نبوت سے قبل آپ  صلی اللہ علیہ وسلم  کے فیصلے</h2><p style="text-align:justify;">آپ  صلی اللہ علیہ وسلم  کی بعض صفات ایسی ہیں کہ اہلِ عرب‘ نبوت سے پہلے بھی ان کے معترف رہے، اور نبوت کے اعلان کے بعد بھی ان صفات کا چرچا ان کے درمیان رہا، اور کیا دشمن، کیا دوست سب ہی ان صفات کے معترف اور قائل رہے۔ ان صفات میں سے ایک صفت درست اور مبنی بر حق فیصلہ کرنے کی تھی۔ نہ صرف نبوت کے بعد بلکہ نبوت سے پہلے بھی مشرکینِ مکہ اپنے مختلف جھگڑوں اور تنازعات میں آپ کے فیصلوں پر سرِتسلیم خم کرتے رہے۔ یہی وجہ ہے کہ محض بیس سال کی عمر میں رسول اللہ  صلی اللہ علیہ وسلم  امن و آشتی کے پرچار اور ظلم کے خلاف مظلوم کی داد رسی کرنے کے لیے حلف الفضول نامی معاہدے میں شریک ہوئے۔ ایسے ہی رسول اللہ  صلی اللہ علیہ وسلم  کو نبوت ملنے سے قبل جب خانہ کعبہ کی تعمیر ہوئی، اور حجرِ اسود کو نصب کرنے پر جھگڑا ہوا تو آپ صلی اللہ علیہ وسلم  کو سب نے حَکَم مان کر آپ کے فیصلے پر عمل کیا، ابوطالب نے اس موقع پر آپ  صلی اللہ علیہ وسلم  کی شان میں اشعار پڑھے:<span style="color:#3498db;">(۶)</span></p><p style="text-align:center;"><span class="ar_writing">إِنَّ لَنَا اَوَّلَہٗ وَ آخِرَہٗ<br/>
فِيْ الْحُکْمِ وَالْعَدْلِ الَّذِيْ لَا نُنْکِرُہٗ</span></p><p style="text-align:justify;">ترجمہ: ’’وہی ہمارے لیے اول ہیں، اور وہی ہمارے لیے آخر ہیں، اور فیصلے میں اور عدالت میں ہم ان کا انکار نہیں کرتے۔‘‘</p><h2 style="text-align:justify;">رسول اللہ  صلی اللہ علیہ وسلم  کے فیصلے کرنے کا طریقہ</h2><p style="text-align:justify;">آپ  صلی اللہ علیہ وسلم  فریقین کےساتھ یکساں سلوک فرماتے، اور ان کے درمیان ایسا فیصلہ فرماتے تھے کہ جس سے صاحبِ حق کو اس کا حق مل جائے۔ اکثر اوقات آپ  صلی اللہ علیہ وسلم  فریقین میں صلح کروا دیا کرتے تھے، اور انہیں دوسرے کا حق دبانے پر خدا تعالیٰ کی طرف سے وعید سناتے تھے۔ ذیل میں رسول اللہ  صلی اللہ علیہ وسلم  کے فیصلے کرنے کے مختلف طریقے ذکر کیے جاتے ہیں:</p><h2 style="text-align:justify;">صلح کروانا</h2><p style="text-align:justify;">آپ  صلی اللہ علیہ وسلم  کی اکثر و بیشتر یہی کوشش ہوتی تھی کہ فریقین کے مابین صلح ہوجائے، اور خوش اسلوبی کے ساتھ معاملہ نمٹ جائے، اور اگر مصلحت دیکھتے تو ایک فریق کے حصہ میں سے کچھ کمی بھی کردیتے، تاکہ معاملہ سلجھ جائے، چنانچہ حضرت کعب بن مالک  رضی اللہ عنہ  فرماتے ہیں کہ: ان کا کچھ قرض ابن ابی حدرد  رضی اللہ عنہ  پر تھا، اور انہوں نے مسجدِ نبوی میں ان سے قرض وصول کرنے کا تقاضا کیا، اس دوران کچھ آواز بلند ہوئی، تو رسول اللہ صلی اللہ علیہ وسلم  نے اپنے حجرۂ مبارکہ کا پردہ ہٹاکر حضرت کعبؓ کو آواز دی اور کچھ قرض کم کرنے کا کہا، جسے انہوں نے فوراً کم کردیا۔ اب آپ  صلی اللہ علیہ وسلم  نے ابن ابی حدرد  رضی اللہ عنہ  کو بقایا قرض ادا کرنے کاحکم دیا، یوں دونوں کے مابین نزاع دور ہوا۔(۷)</p><h2 style="text-align:justify;">شرعی حکم کے مطابق فیصلہ </h2><p style="text-align:justify;">اگر فریقین میں صلح نہ ہوسکتی تو رسول اللہ  صلی اللہ علیہ وسلم  شریعت کے حکم کے عین مطابق ان کے درمیان فیصلہ فرماتے، جیسے: ایک موقع پر ایک انصاری صحابیؓ نے حضرت زبیر بن العوام  رضی اللہ عنہ  کے ساتھ پانی کے حوالے سے جھگڑا کیا، آپ  صلی اللہ علیہ وسلم  نے پہلے صلح کے طور پر تخفیف فرمائی، لیکن انصاری کے نہ ماننے پر آپ صلی اللہ علیہ وسلم  نے شریعت کے مطابق فیصلہ فرمایا۔‘‘<span style="color:#3498db;">(۸)</span><br/>
یہاں آپ  صلی اللہ علیہ وسلم  نے ابتداء میں کچھ تخفیف والا فیصلہ فرمایا، اور علامہ آلوسی ؒ لکھتے ہیں کہ آپ  صلی اللہ علیہ وسلم  نے حضرت زبیر  رضی اللہ عنہ  کو اشارہ بھی کیا کہ وہ کچھ تخفیف کریں،<span style="color:#3498db;">(۹)</span> تاکہ فریقین کی رعایت ہوجائے، لیکن دوسری مرتبہ حضرت زبیر رضی اللہ عنہ  کو ان کا مکمل حق دیا، اور انصاری کے حق میں بھی کوئی کوتاہی نہیں ہوئی۔</p><h2 style="text-align:justify;">جھوٹی قسم کھانے سے ڈرانا</h2><p style="text-align:justify;">اگر مدعی کے پاس اپنے دعویٰ پر گواہ نہ ہوں تو مدعا علیہ سے قسم لی جاتی ہے، یہی اسلامی طریقہ ہے۔ آپ صلی اللہ علیہ وسلم  گواہ نہ ہونے کی صورت میں مدعا علیہ کو قسم کھانے کا حکم دیتے، لیکن جھوٹی قسم کھانے پر وعید سے ڈراتے، اور یہ بھی آپ کی رحمت ہی کا ایک مظہر تھا، تاکہ انسان سمجھ جائے اور دنیا کے تھوڑے فائدے کے لیے اپنے اُخروی اور دائمی فائدے سے ہاتھ نہ دھوبیٹھے۔ <br/>
ایک فیصلے کے دوران جب مدعا علیہ قسم کھانے لگا تو آپ  صلی اللہ علیہ وسلم  نے اس سے فرمایا: <br/>
’’<span class="ar_writing">مَنِ اقْتَطَعَ اَرْضًا ظَالِماً لَقِيَ اللہَ وَہُوَ عَلَيْہِ غَضْبَانٌ۔</span>‘‘<span style="color:#3498db;">(۱۰)</span><br/>
’’جس کسی نے دوسرے کی زمین ظلم کرتے ہوئے ہتھیا لی، تو وہ اللہ سے اس حال میں ملے گا کہ اللہ جل شانہ اس پہ غضبناک ہوں گے۔‘‘</p><h2 style="text-align:justify;">خلافِ شرع حکم کو رد کرنا</h2><p style="text-align:justify;">آپ  صلی اللہ علیہ وسلم  نہ صرف شریعت کے مطابق فیصلے کیا کرتے تھے، بلکہ خلافِ شریعت کیے گئے فیصلوں کو بدل کر درست فیصلہ کیا کرتے تھے، چنانچہ جب ایک موقع پر دو شخص آپ  صلی اللہ علیہ وسلم  کی خدمت میں آئے، اور وہ دونوں کسی مسئلے میں آپسی رضامندی سے فیصلہ کر چکے تھے، لیکن آپ  صلی اللہ علیہ وسلم  نے فرمایا: <br/>
’’<span class="ar_writing">لَأقْضِيَنَّ بَيْنَکُمَا بِکِتَابِ اللہِ، اَمَّا الْوَلِيْدَۃُ وَالْغَنَمُ فَرَدٌّ عَلَيْکَ، وَعَلَی ابْنِکَ جَلْدُ مِائَۃٍ، وَتَغْرِيْبُ عَامٍ۔</span>‘‘<span style="color:#3498db;">(۱۱)</span><br/>
  ’’میں تمہارے درمیان کتاب اللہ کے مطابق فیصلہ کروں گا، وہ باندی اور تمہاری بکریاں تمہیں لوٹا دی جائیں گی، اور تمہارے بیٹے کو سو کوڑے لگائے جائیں گے، اور سال بھر کی جلاوطنی ہوگی۔‘‘<br/>
یہاں آپ  صلی اللہ علیہ وسلم  نےخلافِ شریعت فیصلے کو منسوخ کر کے عدل و انصاف کے مطابق فیصلہ فرمایا۔</p><h2 style="text-align:justify;">نزاع ختم کرنے کے لیے ہر ممکن کوشش کرنا</h2><p style="text-align:justify;">آپ  صلی اللہ علیہ وسلم  فریقین میں صلح کروانے اور نزاع ختم کرنے کے لیے ہر ممکن کوشش کیا کرتے تھے، یہاں تک کہ اگر کسی معاملہ میں کوئی ذمہ داری قبول کرنے والا نہ ہوتا تو آپ  صلی اللہ علیہ وسلم  اپنی طرف سے مظلوم کی داد رسی فرماتے، چنانچہ ایک موقع پر جب عبداللہ بن سہل  رضی اللہ عنہ  کا مقتول جسم خیبر میں پایا گیا اور کسی طرح بھی اس کے قاتل کی تعیین نہ ہوسکی، اور معاملہ کسی طور نہ سلجھ سکا تو آپ  صلی اللہ علیہ وسلم  نے اپنے پاس سے ان کی دیت ادا فرمائی۔<span style="color:#3498db;">(۱۲)</span><br/>
ایسے ہی آپ  صلی اللہ علیہ وسلم  حضرت جابر بن عبداللہ  رضی اللہ عنہ  کے والد کا قرض ادا کرنے کے لیے خود تشریف لائے، اور قرض خواہوں کو اپنے دستِ مبارک سے کھجوریں دیں، جبکہ اس سے پہلے قرض خواہ ان کھجوروں کے لینے سے انکار کر چکے تھے۔<span style="color:#3498db;">(۱۳)</span></p><h2 style="text-align:justify;">ظاہری حالت پر فیصلہ کرنا</h2><p style="text-align:justify;">رسول اللہ  صلی اللہ علیہ وسلم  فریقین کی ظاہری حالت پر فیصلہ فرماتے تھے، اور بسا اوقات وحی کے ذریعے اس فیصلے کی تائید یا اس کے بارے میں کوئی آیت نازل ہوجاتی، خود آپ  صلی اللہ علیہ وسلم  نے فرمایا: <br/>
’’<span class="ar_writing">إِنَّکُمْ تَخْتَصِمُونَ إِلَيَّ، وَإِنَّمَا اَنَا بَشَرٌ، وَلَعَلَّ بَعْضَکُمْ اَنْ يَّکُوْنَ اَلْحَنَ بِحُجَّتِہٖ مِنْ بَعْضٍ، فَإِنْ قَضَيْتُ لِأحَدٍ مِّنْکُمْ بِشَيْءٍ مِّنْ حَقِّ اَخِيْہِ، فَإِنَّمَا اَقْطَعُ لَہٗ قِطْعَۃً مِّنَ النَّارِ، فَلاَ يَاْخُذْ مِنْہُ شَيْئًا۔</span>‘‘<span style="color:#3498db;">(۱۴)</span><br/>
’’ تم لوگ میرے یہاں اپنے مقدمات لاتے ہو اور کبھی ایسا ہوتا ہے کہ ایک تم میں دوسرے سے دلیل بیان کرنے میں بڑھ کر ہوتا ہے، پھر میں اس کو اگر اس کے بھائی کا حق دلا دوں، تو میں اس کو دوزخ کا ایک ٹکڑا دلا رہا ہوں۔‘‘ </p><h2 style="text-align:justify;">قاضیوں کے لیے ہدایاتِ نبوی</h2><p style="text-align:justify;">آپ  صلی اللہ علیہ وسلم  نے زندگی کے ہر شعبہ سے متعلق امت کو ہدایت دی ہیں، قضاۃ اور حاکم کو بوقتِ قضاء اور فیصلہ کرتےوقت کن باتوں کا خیال رکھنا چاہیے، آپ  صلی اللہ علیہ وسلم  نے اپنے ارشادات سے ان کے حوالے سے مکمل رہنمائی کی ہے،چنانچہ فرمانِ نبوی ہے: <br/>
’’<span class="ar_writing">لاَ يَحْکُمُ الحَاکِمُ بَيْنَ اثْنَيْنِ وَہُوَ غَضْبَانٌ۔</span>‘‘<span style="color:#3498db;">(۱۵)</span><br/>
’’قاضی غصہ کی حالت میں فیصلہ نہ کرے۔<br/>
آپ  صلی اللہ علیہ وسلم  نے حضرت علی  رضی اللہ عنہ  سے فرمایا: <br/>
’’<span class="ar_writing">فَإِذَا جَلَسَ بَيْنَ يَدَيْکَ الْخَصْمَانِ، فَلَا تَقْضِيَنَّ حَتّٰی تَسْمَعَ مِنَ الْآخَرِ۔</span>‘‘<span style="color:#3498db;">(۱۶)</span><br/>
’’جب دونوں فریق تمہارے سامنے بیٹھ جائیں تو اس وقت تک فیصلہ نہ کرنا جب تک دوسرے کی بات نہ سن لو۔‘‘</p><h2 style="text-align:justify;">آپ  صلی اللہ علیہ وسلم  کے متفرق فیصلے</h2><p style="text-align:justify;">آپ  صلی اللہ علیہ وسلم  نے اپنی حیاتِ مبارکہ میں کئی فیصلے کیے۔ یہ تمام فیصلے مبنی بر حق ہونے کے ساتھ ساتھ پوری اُمت کے لیے کئی اسباق لیے ہوئے تھے۔ذیل میں آپ  صلی اللہ علیہ وسلم  کے چند فیصلے ذکر کیے جاتے ہیں:<br/>
1-نبی کریم  صلی اللہ علیہ وسلم  نے بنی مخزوم کی عورت کا ہاتھ کاٹنے کا فیصلہ کیا، باوجود یہ کہ اس عورت کے حق میں کئی سفارشیں آئیں۔<span style="color:#3498db;">(۱۷)</span><br/>
2-آپ  صلی اللہ علیہ وسلم  نے فیصلہ فرمایا کہ جو کوئی قتلِ خطا میں مارا جائے، اس کی دیت سو اونٹ ہوگی۔<span style="color:#3498db;">(۱۸)</span><br/>
3-بچہ کے نسب کے متعلق آپ  صلی اللہ علیہ وسلم  نے فیصلہ فرمایا کہ بچہ کا نسب اپنی ماں کے شوہر سے ہی ثابت ہوگا۔<span style="color:#3498db;">(۱۹)</span><br/>
4- آپ  صلی اللہ علیہ وسلم  نے قابلِ تقسیم چیزوں میں شرکاء کے درمیان شفعہ کا فیصلہ فرمایا۔<span style="color:#3498db;">(۲۰)</span></p><h2 style="text-align:justify;">خلاصہ</h2><p style="text-align:justify;">رسول اللہ  صلی اللہ علیہ وسلم  کی حیاتِ طیبہ ہمارے لیے مشعلِ راہ ہے، اورآپ  صلی اللہ علیہ وسلم  نے کارخانۂ قدرت میں کام کرنے والے ہر شخص کے لیے اس کے میدان سے متعلق مکمل رہنمائی فرمائی ہے۔ موجودہ زمانے کے جج اور جرگہ وپنچائیت کے فیصلہ کنندگان کے لیے یہ درس ہے کہ وہ اس منصب و ذمہ داری کو امانت سمجھیں، ان کے قلم کی جنبش کسی ظالم کا سر بھی قلم کروا سکتی ہے، اور مظلوم کے خلاف بھی استعمال ہوسکتی ہے، اس لیے قاضی کو بہت سنبھل کر رہنے کی ضرورت ہے۔یہ بہت ہی نازک مرحلہ ہے، اسی لیے ایک حدیث میں آپ  صلی اللہ علیہ وسلم  نے قاضی کے متعلق فرمایا: ’’ جسے قاضی بنا دیا گیا، وہ بغیر چھری کے ذبح کر دیا گیا۔‘‘ <span style="color:#3498db;">(۲۱)</span> بحیثیت مسلمان جج اور فیصل ایسے لوگوں کی ذمہ داری ہے کہ رسول اللہ  صلی اللہ علیہ وسلم  کی تعلیمات کو سامنے رکھتے ہوئے فیصلہ کریں۔</p><h2 style="text-align:center;"><span style="color:#3498db;">حوالہ جات</span></h2><p style="text-align:justify;"><span style="color:#3498db;"><span class="ar_writing">۱-سنن ابن ماجۃ، باب في ذکر الخوارج۔<br/>
۲- سورۃ النساء: ۶۵<br/>
۳- ترجمہ بیان القرآن از حضرت مولانا اشرف علی تھانویؒ<br/>
۴- سورۃ النساء: ۱۰۵۔<br/>
۵- ترجمہ بیان القرآن از حضرت مولانا اشرف علی تھانویؒ<br/>
۶- أبو عبداللہ، محمد بن سعد، الطبقات الکبریٰ، ذکر ہدم قریش الکعبۃ، ۱/۱۱۷، ط: دار الکتب العلمیۃ۔<br/>
۷- البخاري، محمد بن إسماعیل، صحیح البخاري، کتاب الصلاۃ، باب التقاضي والملازمۃ في المسجد، رقم الحدیث: ۴۵۷، ط: دار طوق النجاۃ۔<br/>
۸- البخاري، محمد بن إسماعیل، صحیح البخاري، کتاب المساقاۃ، باب سکر الأنہار، رقم الحدیث: ۲۳۵۹، ط: دار طوق النجاۃ۔<br/>
۹- الآلوسي، شہاب الدین محمود، تفسیر روح المعاني، سورۃ النساء، الآیۃ: ۶۵، ۵/۹۵، ط: مکتبہ رشیدیہ۔<br/>
۱۰- القشیري، مسلم بن الحجاج، صحیح مسلم، کتاب الإیمان، باب وعید من اقتطع حق مسلم بیمین فاجرۃ، رقم الحدیث: ۲۰۰، ط: المکتبۃ الفاروقیۃ۔<br/>
۱۱- البخاري، محمد بن إسماعیل، صحیح البخاري، کتاب الصلح، باب إذا صلحوا علی جور، رقم الحدیث: ۲۶۹۵، ط: دار طوق النجاۃ۔<br/>
۱۲-البخاري، محمد بن إسماعیل، صحیح البخاري، کتاب الأحکام، باب کتاب الحاکم إلٰی عمالہ، رقم الحدیث: ۷۱۹۲، ط: دار طوق النجاۃ۔<br/>
۱۳- النسائي، أحمد بن شعیب، کتاب الوصایا، باب قضاء الدین قبل المیراث، رقم الحدیث: ۳۶۳۹، ط: دار المعرفۃ۔<br/>
۱۴- الترمذي، محمد بن عیسیٰ، سنن الترمذي، أبواب الأحکام، باب ما جاء في التشدید علی من یقضی لہ بشيء، رقم الحدیث: ۱۳۳۹، ط: دار الغرب الإسلامي۔<br/>
۱۵-الترمذي، محمد بن عیسیٰ، سنن الترمذي، أبواب الأحکام، باب ما جاء القاضي لا یقضي وہو غضبان، رقم الحدیث: ۱۳۳۴، ط: دار الغرب الإسلامي۔<br/>
۱۶- السجستاني، سلیمان بن أشعث، سنن أبي داود، کتاب الأقضیۃ، باب کیف القضاء، رقم الحدیث: ۳۵۸۲، ط: دار المعرفۃ۔<br/>
۱۷- الترمذي، محمد بن عیسیٰ، سنن الترمذي، أبواب الحدود، باب ما جاء في کراھیۃ أن یشفع في الحدود، رقم الحدیث: ۱۴۳۰، ط: دار الغرب الإسلامي۔<br/>
۱۸-السجستاني، سلیمان بن أشعث، سنن أبي داود، کتاب الدیات، باب الدیۃ کم ہي، رقم الحدیث: ۴۵۴۳، ط: دار المعرفۃ۔<br/>
۱۹- البخاري، محمد بن إسماعیل، صحیح البخاري، کتاب الفرائض، باب الولد للفراش، رقم الحدیث: ۶۷۴۹، ط: دار طوق النجاۃ۔<br/>
۲۰- الترمذي، محمد بن عیسیٰ، سنن الترمذي، أبواب الحدود، باب ما جاء في الشفعۃ، رقم الحدیث:۱۳۶۸، ط: دار الغرب الإسلامي۔<br/>
۲۱-السجستاني، سلیمان بن أشعث، سنن أبي داود، کتاب الأقضیۃ، باب في طلب القضاء، رقم الحدیث: ۳۵۷۴، ط: دار المعرفۃ۔</span></span></p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">شعبان المعظم ۱۴۴۵ھ - مارچ 2024ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا حمزہ ظفر</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2024/03//1709527316_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-fdecf337b4290f3f87118401-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"سیرتِ نبوی ( صلی اللہ علیہ وسلم ) میں قضاء کے چند پہلو","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2024-03-01","dateModified":"2024-03-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"سیرتِ نبوی ( صلی اللہ علیہ وسلم ) میں قضاء کے چند پہلو
اللہ جل شانہٗ نے انسانیت کی ہدایت اوررہنمائی کے لیے حضور ہادی عالم صلی اللہ علیہ وسلم  کو آخری نبی بنا کر مبعوث فرمایا۔ آپ  صلی اللہ علیہ وسلم  کی تعلیمات چونکہ قیامت کے لیے ہیں، اس لیے یہ ضرور..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#375e5951587755565942455e1952534219475c" title="info@banuri.edu.pk"><span class="__cf_email__" data-cfemail="a0c9cec6cfe0c2c1ced5d2c98ec5c4d58ed0cb">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="fdecf337b4290f3f87118401-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="fdecf337b4290f3f87118401-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="fdecf337b4290f3f87118401-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dbfee2b340c51',t:'MTczMTMyMjUyNi4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>