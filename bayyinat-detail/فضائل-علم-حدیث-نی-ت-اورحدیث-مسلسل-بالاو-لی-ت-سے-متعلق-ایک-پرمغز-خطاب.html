<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب’’مؤرخہ ۲۷؍ ربیع الثانی ۱۴۴۲ھ مطابق ۱۳دسمبر ۲۰۲۰ء بروز اتوار حضرت مفتی رضاء الحق صاحب مدظلہٗ (سابق استاذِ جامعہ علوم اسلامیہ علامہ بنوری ٹاؤن وحال شیخ الحدیث ورئیسِ دار الافتاء دار العلوم زکریا، جنوبی افریقہ) جامعہ تشریف لائے، اس موقع پر حضرت نے دار الحدیث میں اساتذہ وطلبہ کے مجمع..."><meta name="keywords" content="فضائلِ,علم،,حدیثِ,نیّت,او..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="9fad55d8631cb61cffe11916-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="9fad55d8631cb61cffe11916-text/javascript"></script><title>فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">جمادی الاخری 1442ھ - فروری 2021ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رضاء الحق صاحب</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2021/02//1614413458_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-9fad55d8631cb61cffe11916-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب</h1><p style="text-align:justify;"><br/><span style="color:#3498db;">’’مؤرخہ ۲۷؍ ربیع الثانی ۱۴۴۲ھ مطابق ۱۳دسمبر ۲۰۲۰ء بروز اتوار حضرت مفتی رضاء الحق صاحب مدظلہٗ (سابق استاذِ جامعہ علوم اسلامیہ علامہ بنوری ٹاؤن وحال شیخ الحدیث ورئیسِ دار الافتاء دار العلوم زکریا، جنوبی افریقہ) جامعہ تشریف لائے، اس موقع پر حضرت نے دار الحدیث میں اساتذہ وطلبہ کے مجمع سے پُر مغز خطاب فرمایا، جسے جامعہ کے تخصصِ فقہِ اسلامی کے طالب علم مولوی محمد احمد عبداللہ نے ریکارڈنگ سے کاغذ پر منتقل اور مرتب کیا۔ افادۂ عام کے لیے نذرِ قارئین کیا جارہا ہے۔‘‘ (ادارہ)</span></p><p style="text-align:justify;"> </p><p style="text-align:justify;">محترم طلبہ کرام اور اساتذہ کرام! اس مادرِ علمی میں بیان کرتے وقت یا کچھ کہتے وقت یقیناً مجھ پر ایک رعب طاری ہوجاتا ہے، اس لیے کہ یہ میری مادر ِعلمی ہے، اس میں بڑے بڑے مشائخ اور حضرات موجود ہیں، ان کی موجودگی میں کچھ کہنا یا کچھ پڑھانا میرے لیے مشکل ہے، لیکن ’’ اَلْأَمْرُ فَوْقَ الْأَدَبِ‘‘ کے تحت میں آپ حضرات کے سامنے بیٹھ گیا۔</p><h3 style="text-align:justify;">علم کی مال پر فضیلت کی چھ وجوہات<br/>
 </h3><p style="text-align:justify;">اللہ تبارک وتعالیٰ کا فضل و کرم ہے کہ آپ حضرات کو اللہ تبارک وتعالیٰ نے علمِ دین کی نعمت عطا فرمائی ہے، حضرت ابنِ عباس رضی اللہ عنہما سے ایک روایت تصوُّف کی کتابوں میں مروی ہے کہ علم کو مال پر بہت سی وجوہات کی بناپر فضیلت حاصل ہے: <br/>
۱:- علم‘ انبیاء علیہم السلام کی میراث ہے اور مال ‘انبیاء علیہم السلام کی وراثت نہیں۔ مال‘ انبیاء علیہم السلام اور دوسرے سب لوگوں کو ملا ہے، قارون کو بھی مال ملا تھا، تو یہ مال انبیاء علیہم السلام کی میراث نہیں۔ آپ کو معلوم ہے کہ حضرت ابوہریرہ رضی اللہ عنہ نے ایک مرتبہ آواز لگائی - اگرچہ اس روایت کی سند میں کلام ہے- فرمایا کہ: رسول اللہ صلی اللہ علیہ وسلم کی میراث مسجد میں تقسیم ہو رہی ہے ، اس کے لیے تم حاضر ہوجاؤ! لوگ دوڑے دوڑے مسجد کی طرف آئے، مسجد میں ایک جگہ علم کی مجلس لگی ہوئی تھی، دوسری جگہ ذکر کی مجلس تھی، تیسری جگہ مذاکرہ کی مجلس تھی۔ لوگوں نے کہا: کہاں رسول اللہ صلی اللہ علیہ وسلم کی میراث تقسیم ہو رہی ہے؟ حضرت ابو ہریرہ رضی اللہ عنہ نے فرمایا: رسول اللہ صلی اللہ علیہ وسلم اور انبیاء علیہم السلام کی میراث یہی علم ہے اور ابوداود میں وہ حدیث تو آپ کو معلوم ہے: ’’<span class="ar_writing">إِنَّ الْأَنْبِیَاءَ لَمْ یُوَرِّثُوْا دِیْنَارًا وَّلَا دِرْہَمًا، وَ إِنَّمَا وَرَّثُوْا الْعِلْمَ، فَمَنْ أَخَذَہٗ أَخَذَ بِحَظٍّ وَّافِرٍ۔</span>‘‘ ترجمہ کی آپ حضرات کو ضرورت نہیں۔ ایک یہ کہ علم‘ انبیاء علیہم السلام کی میراث ہے ۔<br/>
۲:- علم اللہ تعالیٰ کو محبوب ہے، اس لیے کہ علم سے مراد وہ علم ہے جس علم کے ساتھ عمل ہو، اور علم جب عمل کے ساتھ جمع ہو جائے تو یہ اللہ تعالیٰ کو محبوب ہے۔ علماء فرماتے ہیں: ’’اَلْعِلْمُ بِلَا عَمَلٍ عَقِیْمٌ، وَالْعَمَلُ بِلَا عِلْمٍ سَقِیْمٌ ، وَکِلَاہُمَا طَرِیْقٌ مُّسْتَقِیْمٌ۔‘‘ یعنی علم عمل کے بغیر بانجھ ہے اور عمل بغیر علم کے مریض ہے،اس لیے کہ عمل نہ ہو تو علم کا کیا فائدہ؟ او رعلم اور عمل دونوں جمع ہو جائیں تو یہ طریقِ مستقیم ہے۔ اور یہ بھی فرماتے ہیں: ’’<span class="ar_writing">مَنْ تَفَقَّہَ وَلَمْ یَتَصَوَّفْ فَقَدْ تَفَسَّقَ، وَمَنْ تَصَوَّفَ وَلَمْ یَتَفَقَّہْ فَقَدْ تَزَنْدَقَ، وَمَنْ جَمَعَ بَیْنَہُمَا فَقَدْ تَحَقَّقَ</span>۔‘‘ یا ’’ فَقَدْ حَقَّقَ‘‘ یعنی جوفقیہ بن جائے اور سیکھنے کے لیے عمل نہیں کرتا تووہ فاسق بن جائے گااورجو عمل کرتا ہے، اس کے پاس علم نہیں ،بغیر علم کے اپنی جہالت کو امام بنایا تو وہ زندیق بن جائے گا اور جو دونوں کو جمع کرے تو وہ محقق اور بہتر بن جائے گا۔ تو جو علم عمل کے ساتھ ہو‘ وہ اللہ تبارک وتعالیٰ کو محبوب ہے اور مال محبوب بھی بن سکتا ہے، مبغوض بھی بن سکتا ہے۔<br/>
۳:- علم آدمی کے لیے حافظ ہے، حفاظت کرتا ہے اور مال محفوظ ہے، حافظ نہیں، مال کی حفاظت آپ کو کرنی پڑے گی تو علم حافظ ہے۔ جو علم حاصل کرے اللہ تعالیٰ اس کو بہترین گزارہ کرائے گااور وہ بہتر ین زندگی گزارے گا،اس لیے بعض علمانے فرمایا ہے کہ عالم کو اللہ تعالیٰ اجناس بہت دیتے ہیں، عالم کو مال کبھی ملتا ہے،کبھی نہیں ملتا، ا س لیے کہ عالم کو مال مل جائے تو ممکن ہے کہ راستے سے ہٹ جائے اور علم کا راستہ چھوڑدے، مال کا مقصد اجناس ہیں، اچھا کھانا پینا ، اچھا جوتا، اچھی کوٹھی، اچھی گھڑی، یہ سب اللہ تعالیٰ علماء کو دیتے ہیں، تو علم حافظ ہے اور مال محفوظ ہے، اس کی حفاظت کرنی پڑے گی ،اس کے لیے رات کو جاگنا پڑے گا۔<br/>
۴:- علم جب عمل کے ساتھ ہو تو اس کا حساب کتاب نہیں اور مال کا حساب کتاب ہوگا، کہاں سے کمایا؟ کتنا کمایا؟ کہاں خرچ کیا؟ زکوٰۃ نکالی یا نہیں؟ صدقہ دیا یا نہیں؟ او ر جب علم عمل کے ساتھ ہو تو یہ نہیں پوچھا جائے گا کہ آپ نے افغانستان کے طالبِ علم کو کیوں پڑھایا؟ آپ نے مصر کے طالبِ علم کو کیوں پڑھایا؟ اس کا حساب دیں۔<br/>
۵:- علم باقی الذکر ہے اور مال باقی الذکر نہیں۔ کتنے مال دار مرجاتے ہیں،لیکن کوئی ان کا پوچھتا نہیں، اور جو علم عمل کے ساتھ ہو اس کا ذکر، اس کی شہرت اور اس کا نا م باقی رہتا ہے، لوگ اس کے لیے دعا کرتے ہیں۔ حضرت مولانا (محمد یوسف)بنوری رحمۃ اللہ علیہ جو اس جامعہ کے بانی ہیں، روزانہ ان کے لیے دعا ئیں ہوتی ہیں، روزانہ ان کاذکر ہوتا ہے، وفات کے بعد وہ ایسے ہوتے ہیں جیسے وفات پائی ہوئی نہ ہو، تو علم باقی الذکر ہے اور مال فاقد الذکر ہے۔ کتنے مالدار مرگئے، بس چلے گئے۔<br/>
۶:- مال خرچ کرنے سے کم ہوجاتا ہے اور علم خرچ کرنے سے بڑھ جاتا ہے، علم کو پھیلاتے جائیں، پھیلاتے جائیں، آپ کا علم خود بخود اُتنا مضبوط ہوجائے گا، یہ چھے نمبر ہیں جو علم اور مال میں فرق کرنے کے لیے ہیں، تو الحمد للہ! اللہ تعالیٰ نے آپ حضرات کو علم کے لیے قبول فرمایا ہے۔</p><h2 style="text-align:justify;">’’حدیثِ مسلسل بالاوّلیّت‘‘ کی سند اور تشریح </h2><p style="text-align:justify;">میں نے آپ حضرات کے سامنے جوحدیث پڑھی، آپ کو دوسرے اساتذہ نے بھی پڑھائی ہوگی، لیکن ہمارے شیخ حضرت مفتی محمود حسن رحمۃ اللہ علیہ کا طریقہ یہ تھا کہ وہ حدیث کی مجلس میں اس حدیث کو سب سے پہلے بیان فرماتے تھے: ’’اَلرَّاحِمُوْنَ یَرْحَمُہُمُ الرَّحْمٰنُ، اِرْحَمُوْا مَنْ فِيْ الْأَرْضِ یَرْحَمْکُمْ مَّنْ فِيْ السَّمَائِ۔‘‘ اس حدیث کو ’’حدیثِ مسلسل بالاوّلیّت‘‘ کہتے ہیں۔ ہم نے اپنے شیخ حضرت مفتی محمود حسن رحمۃ اللہ علیہ سے سب سے پہلے یہ حدیث سنی، انہوں نے حضرت مولانا زکریا رحمۃ اللہ علیہ سے سب سے پہلے یہ حدیث سنی، انہوں نے اپنے شیخ حضرت مولانا خلیل احمد رحمۃ اللہ علیہ سے سب سے پہلے یہ حدیث سنی، انہوں نے اپنے شیخ حضرت مولانا عبد القیوم بُڈھانوی رحمۃ اللہ علیہ سے سب سے پہلے یہ حدیث سنی۔ <br/>
یہ مولانا عبد القیوم بڈھانوی رحمۃ اللہ علیہ ‘حضرت مولانا عبد الحی بڈھانوی رحمۃ اللہ علیہ کے صاحبزادے تھے اور مولانا عبد الحی بڈھانوی رحمۃ اللہ علیہ وہی ہیں جو ہمارے علاقے میں بٹ خیلہ کے قبرستان میں مدفون ہیں ، حضرت شاہ اسماعیل شہید رحمۃ اللہ علیہ اور حضرت سید احمد شہید رحمۃ اللہ علیہ کے خاص لوگوں میں سے تھے، اُن کو شیخ الاسلام کہا جاتا تھا اور حضرت مولانا شاہ اسماعیل شہید رحمۃ اللہ علیہ کو حجّۃ الاسلام کہتے تھے۔ مولانا عبد القیوم صاحب بڈھانوی رحمۃ اللہ علیہ ان کے صاحبزادے ہیں۔ <br/>
مولانا عبد القیوم بڈھانوی رحمۃ اللہ علیہ کو حضرت مولانا شاہ محمداسحاق رحمۃ اللہ علیہ سے اجازتِ حاصل تھی، ان کو حضرت شاہ عبد العزیز رحمۃ اللہ علیہ سے اور اُن کو حضرت شاہ ولی اللہ رحمۃ اللہ علیہ سے۔ حضرت شاہ ولی اللہ رحمۃ اللہ علیہ کے بعد والی اَسانید اُن کے رسائل’’ الدُّرّ الثّمین‘‘، ’’الفضل المبین‘‘ اور ’’النوادر‘‘ میں مذکور ہیں،ا ور یہ کتاب حضرت مولانا عاشق الٰہی بلند شہری رحمۃ اللہ علیہ کی تعلیقات اور حواشی کے ساتھ چھپی ہوئی ہے۔</p><h2 style="text-align:justify;">’’حدیثِ مسلسل بالاوّلیّت‘‘ کے فوائد</h2><p style="text-align:justify;">علماء لکھتے ہیں کہ: ’’حدیثِ مسلسل بالاوّلیّت‘‘ کے بہت سے فوائد ہیں، ان میں سے تین فوائد یہ ہیں:<br/>
۱:-’’ حدیثِ مسلسل‘‘ میں انقطاع ختم ہوجاتا ہے، اس لیے کہ ہر ایک تلمیذ نے اپنے شیخ کی کیفیّت کو بیان کیا ہے۔<br/>
۲:-’’حدیثِ مسلسل‘‘ میں اس اُمت کے حدیث کے ساتھ اہتمام کا ذکر ہے کہ یہ امت‘ حدیث کا کتنا زیادہ اہتمام کرتی تھی کہ متن اور سند کو توچھوڑیئے، متن اور سند کے علاوہ سند کی کیفیّت کو بھی نقل کرتی تھی کہ اس سند کی کیا کیفیت ہے؟ تو اس میں اس امت کے حدیث کے ساتھ اہتمام کا ذکر ہے۔<br/>
۳:-’’حدیثِ مسلسل‘‘ میں جو کیفیّت ہے، اس کیفیّت کی نورانیّت‘ ناقل اور تلمیذ میں منتقل ہوجاتی ہے، اس لیے کہ وہ کیفیّت شیخ الشیخ سے شیخ کے پاس آئی، شیخ سے تلمیذ کے پاس آگئی اور تلمیذ سے پھر تلمیذ التلمیذ کے پاس آگئی، جیسے لائٹ میں اگر چہ کسی جگہ پر تار کا سلسلہ کمزور ہو، لیکن کمزور تار سے بھی لائٹ چل جائے گی، اسی طرح ہم تو بہت کمزور ہیں ،لیکن ہمارے مشائخ تو بہت اونچے درجے کے لوگ تھے، تو اُنہی کے واسطے سے جو حدیث کی نورانیّت ہے، وہ بھی منتقل ہوجائے گی۔</p><h2 style="text-align:justify;">’’حدیثِ مسلسل ‘‘کی چھ قسمیں اور اُن کی مثالیں</h2><p style="text-align:justify;">حدیثِ مسلسل کی بہت سی قسمیں لوگوں نے بیان کی ہیں، لیکن میں ان کو چھ نمبر میں بند کرتا ہوں:<br/>
۱:-مسلسلِ قولی، ۲:-مسلسلِ فعلی، ۳:-مسلسلِ زمانی، ۴:-مسلسلِ مکانی، ۵:-مسلسل بالحالۃ العارضۃ، ۶:-مسلسل بالحالۃ الدائمۃ۔</p><h3 style="text-align:justify;">۱:- ’’مسلسلِ قولی‘‘ </h3><p style="text-align:justify;">جیسے: حضور صلی اللہ علیہ وسلم نے صحابیؓ سے فرمایا: ’’ أَنَا أُحِبُّکَ‘‘، پھر صحابیؓ تابعیؒ سے کہے: ’’أَنَا أُحِبُّکَ‘‘، پھر تابعیؒ تبع تابعیؒ سے کہے: ’ ’أَنَا أُحِبُّکَ‘‘، علیٰ ہذا القیاس یہ سلسلہ چلتا رہتا ہے۔ <br/>
۲:- ’’مسلسلِ فعلی‘‘ <br/>
اس کی مثال یہ ہے کہ صحابیؓ کہے: میں نے رسول اللہ صلی اللہ علیہ وسلم سے یہ حدیث سنی اور آپ نے میرے ساتھ مصافحہ کیا، پھر صحابیؓ نے اپنے تلمیذ کے ساتھ مصافحہ کیا، تلمیذ نے پھرتلمیذ التملیذ کے ساتھ، اسی طرح آخر تک یہ مصافحہ کاسلسلہ چلتا رہا، یہ ’’مسلسلِ فعلی‘‘ ہے۔ <br/>
۳:- ’’مسلسلِ زمانی‘‘ <br/>
اس کی مثال یہ ہے کہ صحابیؓ کہے: عید کے دن میں نے یہ حدیث سنی، اسی طرح تلمیذ کہے:میں نے اپنے استاذ سے عید کے دن یہ حدیث سنی، پھراسی طرح یہ سلسلہ چلتا رہے۔<br/>
۴:- ’’مسلسلِ مکانی ‘‘ <br/>
اس کی مثال یہ ہے کہ صحابیؓ کہے: میں نے یہ حدیث، مقامِ ابراہیم اور حجرِ اسود کے درمیان سنی، اور وہ اپنے تلمیذ کو اسی طرح سنائے، پھر تلمیذ اپنے تلمیذ کو اسی طرح سنائے، اس کو ’’مسلسلِ مکانی‘‘ کہتے ہیں۔ <br/>
’’مسلسلِ زمانی‘‘ سے متعلق حضرت مفتی محمد تقی عثمانی مدظلہٗ کا ایک واقعہ<br/>
’’مسلسلِ زمانی‘‘ کے بارے میں حضرت مفتی محمد تقی عثمانی صاحب اپناایک واقعہ بیان کرتے ہیں ،جو انہوں نے اپنی کسی کتاب میں لکھا ہے، فرماتے ہیں کہ: میں ایک مرتبہ جدّہ میں کسی کانفرنس میں شریک تھا، مجھے چار پانچ گھنٹے کا وقت مل گیا، میں نے ٹیکسی لی اور عمرے کے لیے چلا گیا، عمرے کے لیے جانے کے بعد جب سیڑھیوں سے اُتر رہا تھا تو وہاں ایک طالبِ علم میرے انتظار میں کھڑا تھا، اس نے مجھ سے کہا: آپ کو شیخ یاسین فادانی یاد فرمارہے ہیں اور انہوں نے مجھ سے کہا ہے کہ آپ کو فلاں جگہ مولانا تقی صاحب ملیں گے، ان کو میرے پاس بلائیے۔ <br/>
شیخ یاسین فادانی کو اساتذہ جانتے ہیں ،آپ نہیں جانتے ہوں گے، وہ جامع المسانید تھے، بڑے بڑے مشائخ ان کے پاس حدیث کی سند لینے جاتے تھے، اصلاً انڈونیشیا کے تھے اورمکّہ مکرّمہ میں مقیم تھے۔ مولانا تقی صاحب نے فرمایا: شیخ کو کیسے پتہ چلا کہ میں آیا ہوں؟ طالبِ علم نے کہا: یہ تو مجھے معلوم نہیں، لیکن شیح نے مجھے یہ بتایا ہے کہ آپ فلاں دروازے کے پاس کھڑے ہوجائیں ،وہاں آپ کو تقی صاحب ملیں گے،ان کو لائیے گا۔ <br/>
جب مولانا تقی صاحب شیخ کے پاس پہنچے تو شیخ یٰسین فادانی نے فرمایا: اصل میں میرے پاس ایک حدیث ’’مسلسل بیوم عاشورا‘‘ ہے اورآج عاشورا کا دن ہے، میں نے سوچا کہ آپ کو بلاؤں اورآپ کو ’’حدیثِ مسلسل بیوم عاشورا‘‘ کی اجازت دوں، اس لیے کہ یہ دن سال میں ایک مرتبہ آتا ہے، معلوم نہیں آئندہ سال آپ زندہ ہوں گے یا نہیں؟ میں زندہ رہوں گا یا نہیں؟ زندہ ہوں گے تو یہاں موجود ہوں گے یا نہیں؟ اس لیے میں نے آپ کو تکلیف دی، مولانا تقی صاحب نے فرمایا: حضرت! آپ کو پتہ کیسے چلا کہ میں آیا ہوں؟ وہ فرمانے لگے: بس باقی باتوں کو چھوڑ دیں، آپ حدیث کی اجازت لیں۔ کبھی کبھی اللہ تعالیٰ الہام فرماتے ہیں اور وہ الہام اعلیٰ درجے کا ہوتا ہے، بہر حال یہ’’ مسلسلِ زمانی‘‘اور ’’مسلسلِ مکانی‘‘ آپ حضرات کو سنائی۔ </p><h3 style="text-align:justify;">۵:- ’’مسلسل بالحالۃ الدائمۃ‘‘ </h3><p style="text-align:justify;">جیسے تلمیذ کہے: میں نے اپنے شیخ سے سنا: ’’وَکَانَ أَعْمٰی ‘‘، انہوں نے اپنے شیخ سے سنا: ’’وَکَانَ أَعْمٰی‘‘، یہ اعمیٰ اعمیٰ کا سلسلہ حالتِ دائمہ ہو، سب کے سب نابینا ہوں، بینا نہ ہوں۔</p><h3 style="text-align:justify;">۶:- ’’مسلسل بالحالۃ العارضۃ‘‘<br/>
 </h3><p style="text-align:justify;">جیسے صحابیؓ کہے: میں نے حضور صلی اللہ علیہ وسلم سے سنا: ’’وَکَانَ مُتَبَسِّمًا‘‘ اور اسی طرح تبسّم کی یہ کیفیّت آخرتک چلتی رہے،اس کو’’مسلسل بالحالۃ العارضۃ ‘‘کہتے ہیں، کیونکہ تبسّم کبھی ہوتا ہے اورکبھی نہیں ہوتا۔ تو بہرحال میں نے آپ حضرات کو ’’حدیثِ مسلسل بالاوّلیّت‘‘ سنائی، جو ہم نے اپنے شیخ حضرت مفتی محمود حسن گنگوہی رحمۃ اللہ علیہ سے بارہا سنی ہے، مفتی عبد الرؤف صاحب (غزنوی) نے بھی کافی مرتبہ سنی ہوگی۔<br/>
 </p><h1 style="text-align:justify;">’’حدیثِ نیّت ‘‘اور اس کی تشریح</h1><p style="text-align:justify;">اس کے بعد ان حضرات نے فرمایا ہے: میں (بخاری شریف) کی پہلی حدیث پڑھ دوں اور جو طلبہ ہیں‘ ان کو اجازت دے دوں۔ <br/>
’’کَیْفَ کَانَ بَدْئُ الْوَحْيِ إِلٰی رَسُوْلِ اللّٰہِ صَلَّی اللّٰہُ عَلَیْہِ وَسَلَّمَ وَقَوْلُ اللّٰہِ جَلَّ ذِکْرُہٗ:’’إِنَّا أَوْحَیْنَا إِلَیْکَ کَمَا أَوْحَیْنَا إِلٰی نُوْحٍ وَالنَّبِیِّیْنَ مِنْ بَعْدِہٖ۔‘‘<br/>
حَدَّثَنَا الْحُمَیْدِيُّ عَبْدُ اللّٰہِ بْنُ الزُّبَیْرِ قَالَ: حَدَّثَنَا سُفْیَانُ قَالَ: حَدَّثَنَا یَحْیَی بْنُ سَعِیْدٍ الْأَنْصَارِيُّ قَالَ: أَخْبَرَنِيْ مُحَمَّدُ بْنُ إِبْرَاہِیْمَ التَّیْمِيُّ أَنَّہٗ سَمِعَ عَلْقَمَۃَ بْنَ وَقَّاصٍ اللَّیْثِيَّ یَقُوْلُ: سَمِعْتُ عُمَرَ بْنَ الْخَطَّابِ رَضِيَ اللّٰہُ عَنْہُ عَلَی الْمِنْبَرِ قَالَ: سَمِعْتُ رَسُوْلَ اللّٰہِ صَلَّی اللّٰہُ عَلَیْہِ وَسَلَّمَ یَقُوْلُ: إِنَّمَا الْأَعْمَالُ بِالنِّیَّاتِ وَإِنَّمَا لِکُلِّ امْرِئٍ مَا نَوٰی فَمَنْ کَانَتْ ہِجْرَتُہٗ إِلٰی دُنْیَا یُصِیْبُہَا۔‘‘<br/>
اور دوسری جگہ کتاب الایمان میں پوری حدیث مذکور ہے کہ:<br/>
 ’’<span class="ar_writing">إِنَّمَا الْأَعْمَالُ بِالنِّیَّاتِ وَإِنَّمَا لِامْرِئٍ مَا نَوٰی فَمَنْ کَانَتْ ہِجْرَتُہٗ إِلَی اللّٰہِ وَرَسُوْلِہٖ فَہِجْرَتُہٗ إِلَی اللّٰہِ وَرَسُوْلِہِ وَمَنْ کَانَتْ ہِجْرَتُہٗ إِلٰی دُنْیَا یُصِیْبُہَا أَوِ امْرَأَۃٍ یَتَزَوَّجُہَا فَہِجْرَتُہٗ إِلٰی مَا ہَاجَرَ إِلَیْہِ</span>۔‘‘<br/>
اس حدیث کی سند میں حضرت عمرؓ اورعلقمہؒ متفرّد ہیں، اسی طرح محمد بن ابراہیم تیمیؒ اور یحییٰ بن سعید انصاریؒ بھی متفرّد ہیں تو یہ حدیث چار طبقات میں غریب ہے، اس میں مصنف نے شاید یہ اشارہ کیا ہوگا کہ حدیث کے پڑھنے کے لیے یا غریب بن جاؤیا کالغریب بن جاؤ، یا مسافر بنو جو دور سے آئے یا مسافر کی طرح بنوکہ صرف کتاب سے تعلق ہو اور باقی چیزوں سے زیادہ تعلق نہ ہو۔ </p><h2 style="text-align:justify;">’’<span class="ar_writing">إِنَّمَا لِامْرِئٍ مَا نَوٰی</span>‘‘ کی تشریح</h2><p style="text-align:justify;">پھر حدیث میں فرمایا: ’’<span class="ar_writing">إِنَّمَا الْأَعْمَالُ بِالنِّیَّاتِ وَإِنَّمَا لِامْرِئٍ مَا نَوٰی</span>‘‘ اس میں بھی مختصراً یہ عرض کرتا ہوں کہ اس حدیث میں چھ چیزوں کی طرف اشارہ ہے:<br/>
۱:- علم حاصل کرنے کے لیے محنت، یہ عمل ہے ،اس میں اچھی نیت کرو، اللہ کے لیے کرنا ہو۔<br/>
۲:-یہ’’ <span class="ar_writing">مَا نَوٰی</span>‘‘ میں ’’مَا‘‘ عام ہے، اس کا مطلب یہ ہے کہ علم کی محنت میں جتنے متعلقات ہیں، ان متعلقات میں بھی اچھی نیت کروکہ میں یہ علم کے لیے کر رہا ہوں ، کپڑے بنانے ہیں تویہ علم کے لیے ٹوپی، اسی طرح کتاب کا خریدنا ہے ، کھانا پینا ہے اور مال خرچ کرنا ہے، سب میں اللہ کے راستے میں کر رہا ہوں، جب اللہ کے راستے میں کریں گے تو اللہ تعالیٰ نے قرآن کریم میں فرمایا ہے: جو اللہ کے راستے میں مال خرچ کرتا ہے، کم ازکم اس کو سات سو کا درجہ ملتا ہے، سات سو درجات یا سات سو مرتبے کس کو کہتے ہیں؟ وہ آیتِ کریمہ میں تلاوت کروں تو اس میں ٹائم لگ جائے گا، لیکن اللہ تبارک وتعالیٰ نے یہ فرمایا ہے۔<br/>
 ’’<span class="ar_writing">إِنَّمَا لِامْرِئٍ مَا نَوٰی</span>‘‘ میں دوسری بات یہ ہے کہ علم کے جتنے متعلقات ہیں، ان میں اچھی نیت کرو کہ میں علم کے مقدمے کے طور پر یہ سب کام کر رہا ہوں،جو کوئی ایک درہم خرچ کریں ، اپنے اوپر ایک روپیہ خرچ کریں ، سو روپے خرچ کریں تو آپ یہ کہیں کہ یہ فی سبیل اللہ ہے : ’’<span class="ar_writing">مَثَلُ الَّذِیْنَ یُنْفِقُوْنَ أَمْوَالَہُمْ فِيْ سَبِیْلِ اللّٰہِ کَمَثَلِ حَبَّۃٍ أَنْبَتَتْ سَبْعَ سَنَابِلَ فِيْ کُلِّ سُنْبُلَۃٍ مِّائَۃُ حَبَّۃٍ وَاللّٰہُ یُضَاعِفُ لِمَنْ یَّشَائُ</span>۔‘‘ اللہ تعالیٰ بہت زیادہ دیتے ہیں۔<br/>
۳:- اس کے بعد فرمایا: ’’وَمَنْ کَانَتْ ہِجْرَتُہٗ إِلٰی دُنْیَا یُصِیْبُہَا‘‘، اور دوسری روایت میں ’’فَمَنْ کَانَتْ ہِجْرَتُہٗ إِلَی اللّٰہِ وَرَسُوْلِہٖ‘‘ ہے، اُس میں اس طرف اشارہ ہے کہ طالب ِعلم کے لیے ہجرتِ ظاہری بھی ہونی چاہیے اور ہجرت ِحقیقی بھی ہونی چاہیے۔ ہجرتِ ظاہری یہ ہے کہ دنیا کی چیزوں سے تعلق نہ رکھے، صر ف علم سے تعلق رکھے، پھر بعد میں علم کی تبلیغ کی نیت سے اَقارب اَباعد سب سے تعلق رکھے، لیکن علم حاصل کرنے کے وقت اس طرح بدل جائے، جیسے: مہاجر ، مہاجر اپنے وطن کو چھوڑتا ہے ،یہ اپنے شہر کو چھوڑے گا اور اگر اپنے شہر میں رہے گا تو کالمسافر ہوگا۔<br/>
۴:- ہجرت ِحقیقی کے متعلق آپ نے پڑھا ہے: ’’وَالْمُہَاجِرُ مَنْ ہَجَرَ مَا نَہَی اللّٰہُ عَنْہُ‘‘ منہیّات کو چھوڑے، آپ نے بارہا یہ شعر سنا ہے:</p><p style="text-align:justify;"><span class="ar_writing">شَکَوْتُ إِلٰی وَکِیْعٍ سُوْئَ حِفْظِيْ<br/>
فَأَوْصَانِيْ إِلٰی تَرْکِ الْمَعَاصِيْ<br/>
فَإِنَّ الْعِلْمَ نُوْرٌ مِّنْ إِلٰہِيْ<br/>
وَنُوْرُ اللّٰہِ یَا (وَفَضْلُ اللّٰہ) لَا یُعْطٰی لِعَاصِيْ</span></p><p style="text-align:justify;"><br/>
نمبر پانچ اور چھ یہ ہے: ’’مَنْ کَانَتْ ہِجْرَتُہٗ إِلٰی دُنْیَا یُصِیْبُہَا۔‘‘ آپ کی ہجرت ‘ ہجرتِ مالی نہ ہو، یہ دیکھیں کہ کراچی میں آئے تو کراچی میں یہ ملے گا، یہ ملے گا، ہجرتِ مالی نہ ہو اور’’ أَوِ امْرَأَۃٍ یَتَزَوَّجُہَا‘‘ میں اس طرف اشارہ ہے کہ ہجرتِ جمالی نہ ہو۔<br/>
 یہ چھ نمبر ہیں جن کی طرف امام بخاری رحمۃ اللہ علیہ نے اشارہ فرمایا ہوگا، بس اتنا کافی ہے۔<br/>
دورہ حدیث کے طلبہ، متخصصین، اساتذہ، فضلاء سب کو میری طرف سے اجازت ہے۔ اللہ تبارک وتعالیٰ علم ،عمل اور دعوت کے سلسلے کے لیے ہم سب کو قبول فرمائے۔ </p><p style="text-align:center;"><span class="ar_writing">وصلَّی اللّٰہ علٰی محمد وعلٰی آلہٖ وصحبہٖ أجمعین</span><br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">جمادی الاخری 1442ھ - فروری 2021ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رضاء الحق صاحب</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2021/02//1614413458_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-9fad55d8631cb61cffe11916-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2021-02-01","dateModified":"2021-02-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"فضائلِ علم، حدیثِ نیّت اورحدیثِ مسلسل بالاوّلیّت  سے متعلق ایک پرمغز خطاب’’مؤرخہ ۲۷؍ ربیع الثانی ۱۴۴۲ھ مطابق ۱۳دسمبر ۲۰۲۰ء بروز اتوار حضرت مفتی رضاء الحق صاحب مدظلہٗ (سابق استاذِ جامعہ علوم اسلامیہ علامہ بنوری ٹاؤن وحال شیخ الحدیث ورئیسِ دار الافتاء..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#9bf2f5fdf4dbf9faf5eee9f2b5feffeeb5ebf0" title="info@banuri.edu.pk"><span class="__cf_email__" data-cfemail="741d1a121b3416151a01061d5a1110015a041f">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="9fad55d8631cb61cffe11916-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="9fad55d8631cb61cffe11916-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="9fad55d8631cb61cffe11916-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dd95258ede193',t:'MTczMTMyMzU2NC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>