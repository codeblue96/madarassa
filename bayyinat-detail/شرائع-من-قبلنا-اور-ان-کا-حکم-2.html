<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="’’ شرائعمن قبلنا‘‘ اور اُن کا حکم  (چوتھی قسط) اب یہ بات محتاجِ بیان ہے کہ شریعتِ محمدیہ ( (علی صاحبہا الصلوۃ والسلام )) میں ان احکام کی مشروعیت کس حیثیت سے ہے؟ شرائع سابقہ کے احکام کی حیثیت سے؟ یا شریعتِ محمدیہ ( (علی صاحبہا الصلوۃ والسلام )) کے احکام کی حیثیت سے؟ اس حوالے سے مختلف اقوال ہیں،جن کی تفصیل حسب ذیل ہے: بعد از بعثت ’’شَرَائِعُ مَنْ قَبْلَن..."><meta name="keywords" content="شرائع,من,قبلنا,اور,ان,کا,..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="224a2305deec14d51a9b6ddf-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="224a2305deec14d51a9b6ddf-text/javascript"></script><title>شرائع من قبلنا اور ان کا حکم | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>شرائع من قبلنا اور ان کا حکم</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الثانی 1439ھ - جنوری 2018 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا انعام اللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2017/12//1514630193_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-224a2305deec14d51a9b6ddf-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;"><br/>
’’ شرائعمن قبلنا‘‘ اور اُن کا حکم</h1><h1 style="text-align:center;"> </h1><p style="text-align:center;"> (چوتھی قسط)</p><p style="text-align:center;"> </p><p>اب یہ بات محتاجِ بیان ہے کہ شریعتِ محمدیہ ( (علی صاحبہا الصلوۃ والسلام )) میں ان احکام کی مشروعیت کس حیثیت سے ہے؟ شرائع سابقہ کے احکام کی حیثیت سے؟ یا شریعتِ محمدیہ ( (علی صاحبہا الصلوۃ والسلام )) کے احکام کی حیثیت سے؟ اس حوالے سے مختلف اقوال ہیں،جن کی تفصیل حسب ذیل ہے: </p><h2 style="text-align:center;">بعد از بعثت ’’شَرَائِعُ مَنْ قَبْلَنَا‘‘کی پیروی کے حوالے سے چاراقوال </h2><p>پہلا قول:۔۔۔۔۔۔ ’’شَرَائِعُ مَنْ قَبْلَنَا‘‘ کے تمام احکام کی اتباع ہمارے اوپر واجب ہے، جب تک ناسخ نہ آئے۔ <br/>
دوسرا قول:۔۔۔۔۔۔ ’’شَرَائِعُ مَنْ قَبْلَنَا‘‘کے کسی بھی حکم کی اتباع ہمارے اوپر واجب نہیں، الا یہ کہ عمل کرنے کا حکم دلیل سے ثابت ہوجائے ۔<br/>
تیسرا قول:۔۔۔۔۔۔ ’’شَرَائِعُ مَنْ قَبْلَنَا‘‘کے تمام احکام کی اتباع ہمارے اوپر لازم ہے، لیکن اس حیثیت سے کہ ہماری شریعت بن گئی۔<br/>
چوتھا قول:۔۔۔۔۔۔ ’’شَرَائِعُ مَنْ قَبْلَنَا‘‘ کے ان احکام کی پیروی ہمارے اوپر لازم ہے، جن کو قرآن مجید یا احادیثِ نبویہ میں انکار یا تردید کے بغیر نقل کیا جائے۔<br/>
چوتھا اور آخری قول راجح ہے، وجوہِ ترجیح آگے تفصیلاً آرہی ہیں۔ امام بزدوی رحمہ اللہ فرماتے ہیں: <br/>
’’<span class="ar_writing">قَالَ بَعْضُ الْعُلَمَائِ: یَلْزَمُنَا شَرَائِعُ مَنْ قَبْلَنَا حَتَّی یَقُومَ الدَّلِیلُ عَلَی النَّسْخِ بِمَنْزِلَۃِ شَرَائِعِنَا وَقَالَ بَعْضُہُمْ : لَا یَلْزَمُنَا حَتّٰی یَقُوْمَ الدَّلِیْلُ وَقَالَ بَعْضُہُمْ: یَلْزَمُنَا عَلٰی أَنَّہٗ شَرِیْعَتُنَا</span>۔ ‘‘(۱)<br/>
’’بعض علماء کا قول یہ ہے کہ ہمارے اوپر شرائع سابقہ کی پیروی اس وقت تک مطلقًا لازم ہے، جب تک نسخ کی کوئی دلیل قائم نہ ہو،جیسے ہماری اپنی شریعت کاحکم ہے۔ بعض کا قول یہ ہے کہ پیروی اس وقت تک لازم نہیں ،جب تک پیروی کرنے کی کوئی دلیل قائم نہ ہو، جبکہ بعض کا قول یہ ہے کہ اس حیثیت سے پیروی لازم ہے کہ وہ ہماری شریعت بن گئی۔‘‘<br/>
بہرحال! اس عبارت میں بیان کردہ مسالک حسبِ ذیل چار قواعد پر مبنی ہیں: </p><h2 style="text-align:center;">قواعدِ اربعہ</h2><p>پہلا قاعدہ:۔۔۔۔۔۔ شرائع سماویہ میں اصل استمرار وبقاء ہے۔<br/>
دوسرا قاعدہ:۔۔۔۔۔۔ ہرآسمانی شریعت پہلے نبی کی وفات یا دوسرے نبی کی بعثت کے ساتھ اختتام پذیر ہو جاتی ہے۔<br/>
تیسرا قاعدہ:۔۔۔۔۔۔ شرائع سابقہ میں سے غیر ثابت النسخ احکام پر بحیثیت اپنی شریعت کے عمل لازم ہے۔<br/>
چوتھا قاعدہ:۔۔۔۔۔۔ ثبوتِ شرعی کی بنیاد پر شرائع سابقہ کے احکام کی اتباع لازم ہے۔<br/>
 </p><h2 style="text-align:center;">پہلے قول کی وضاحت اور دلائل</h2><p>’’شَرَائِعُ مَنْ قَبْلَنَا‘‘کی اتباع ہمارے اوپر واجب ہے ،جب تک ناسخ نہ آئے۔<br/>
اس قول کی بنیاد یہ قاعدہ ہے کہ: ’’شرائع سماویہ میں اصل استمرار وبقاء ہے۔‘‘ گویا حضورk کی بعثت کے بعد بھی سابقہ شریعتیں برقرار ہیں، منسوخ نہیں ہیں۔امام سرخسی رحمہ اللہ فرماتے ہیں: <br/>
’’<span class="ar_writing">فَأَمَّا الْفَرِیق الأولُ قَالُوا: صفۃ الْإِطْلَاق فِی الشَّیْء یَقْتَضِی التَّأْبِیدَ فِیہِ إِذا کَانَ مُحْتملا للتأبید،فالتوقیت یکون زِیَادَۃ فِیہِ لَا یجوز إثْبَاتہ إِلَّا بِالدَّلِیلِ</span>۔ ‘‘(۲)<br/>
’’پہلے فریق کا کہنا ہے کہ کسی حکم کامطلق ہونا تأبید(ہمیشگی )کامتقاضی ہے، اگر اس میں تأبید کا احتمال ہو، پس اس کو کسی وقت کے ساتھ خاص کرنا اس میں اضافہ کرنے کے مترادف ہے ،جودلیل کے بغیرجائز نہیں۔‘‘</p><h2 style="text-align:center;"> پہلے مسلک کے دلائل<br/>
 </h2><h2 style="text-align:center;">نقلی دلائل، مشتمل برآیاتِ قرآنیہ<br/>
 </h2><h2>پہلی آیت کریمہ اور طریقۂ استدلال</h2><p>’’<span class="ar_writing">اُولٰئِکَ الَّذِیْنَ ہَدَی اللّٰہُ فَبِہُدٰہُمُ اقْتَدِہْ</span>۔‘‘ (الأنعام: ۹۰)<br/>
’’ یہ وہ لوگ تھے جن کو ہدایت کی اللہ نے، سو تو چل ان کے طریقہ پر۔‘‘<br/>
 اس آیت کریمہ میں نبی کریم صلی اللہ علیہ وسلم کو گزشتہ انبیاء کی ’’ھُدٰی‘‘ (تعلیمات) کی پیروی کا حکم دیا گیا ہے اور ’’ھُدٰی‘‘کے مفہوم میں ایمان اور شرائع دونوں شامل ہیں، اس لیے کہ دونوں کے مجموعے کی پیروی سے ہدایت ملتی ہے، پس آپ صلی اللہ علیہ وسلم پر گزشتہ شریعتوں کی پیروی واجب ہوئی۔ ’’ھُدٰی‘‘ ایمان وشرائع کا مجموعہ ہے، اس کی دلیل سورۂ بقرہ کی ابتدائی آیت کریمہ ہیں، ارشادربانی ہے: <br/>
’’<span class="ar_writing">ہُدًی لِّلْمُتَّقِیْنَ ۔۔۔۔۔۔۔ إلٰی۔۔۔۔۔۔۔۔ أُولٰئکَ عَلٰی ہُدًی مِّنْ رَّبِّہِمْ وَأُولٰئکَ ہُمُ الْمُفْلِحُوْنَ</span>۔‘‘ (البقرۃ:۲-۵)<br/>
’’ راہ بتلاتی ہے ڈرنے والوں کوجو کہ یقین کرتے ہیں بے دیکھی چیزوں کا، اور قائم رکھتے ہیں نماز کو، اور جو ہم نے روزی دی ہے ان کو اس میں سے خرچ کرتے ہیں،وہی لوگ ہیں ہدایت پر اپنے پروردگار کی طرف سے، اور وہی ہیں مراد کو پہنچنے والے۔‘‘<br/>
ان آیاتِ کریمہ میں متقین کی صفات میں دوچیزوں کا تذکرہ ہے :۱:… ایمان،۲:… اعمالِ صالحہ، یعنی اقامتِ صلوۃ وایتاء زکوٰۃ ،اور آخر میں فرمایا: ’’ اُولٰئِکَ عَلٰی ھُدًی‘‘ معلوم ہوا کہ ایمان اور عمل صالح دونوں کا مجموعہ ’’ھُدٰی‘‘ ہے، اور سابقہ انبیاء علیہم السلام کی اسی ’’ھُدٰی‘‘ کی اقتداء اور پیروی کا نبی اکرم صلی اللہ علیہ وسلم کو حکم ہے۔</p><h2 style="text-align:center;">دوسری آیت کریمہ اور طریقۂ استدلال</h2><p>’’<span class="ar_writing">ثُمَّ أَوْحَیْنَا إِلَیْکَ أَنِ اتَّبِعْ مِلَّۃَ إِبْرَاہِیْمَ حَنِیْفاً وَمَا کَانَ مِنَ الْمُشْرِکِیْنَ</span>۔‘‘(النحل: ۱۲۳)<br/>
’’ پھر حکم بھیجا ہم نے تجھ کو کہ چل دین ابراہیم پر جو ایک طرف کا تھا، نہ تھا وہ شرک والوں میں۔‘‘<br/>
 اس آیت کریمہ میں آپ صلی اللہ علیہ وسلم کو صیغۂ امر کے ساتھ ’’ملتِ ابراہیمی‘‘ کی پیروی کا حکم دیاگیا ہے، اور صیغۂ امر وجوب کے لیے آتا ہے، پس معلوم ہوا کہ آپ پر ملتِ ابراہیمی کی پیروی واجب ہے، جو شریعتِ سابقہ ہے۔</p><h2> تیسری آیتِ کریمہ اور طریقۂ استدلال<br/>
؎</h2><p>’’<span class="ar_writing">إِنَّا أَنْزَلْنَا التَّوْرَاۃَ فِیْہَا ہُدیً وَّنُورٌ یَّحْکُمُ بِہَا النَّبِیُّوْنَ الَّذِیْنَ أَسْلَمُوْا لِلَّذِیْنَ ہَادُوْا وَالرَّبَّانِیُّوْنَ وَالْأَحْبَارُ</span>۔‘‘ (المائدۃ: ۴۴)<br/>
’’ ہم نے نازل کی تورات کہ اس میں ہدایت اور روشنی ہے، اس پر حکم کرتے تھے پیغمبر جو کہ حکم بردار تھے اللہ کے یہود کو، اور حکم کرتے تھے درویش اور عالم ۔‘‘<br/>
 اس آیتِ کریمہ میں یہ بتایا گیا ہے کہ انبیاء کرام علیہم السلام تورات کے ذریعے فیصلے کرتے ہیں اور نبی کریم صلی اللہ علیہ وسلم بھی من جملہ انبیاء میں سے ہیں، پس آپ صلی اللہ علیہ وسلم پرتورات کے احکام کے مطابق فیصلے کرنا واجب ہے۔</p><h2>چوتھی آیتِ کریمہ اور طریقۂ استدلال</h2><p>’’<span class="ar_writing">شَرَعَ لَکُمْ مِّنَ الدِّینِ مَا وَصّٰی بِہٖ نُوْحًا وَّالَّذِی أَوْحَیْنَا إِلَیْکَ وَمَا وَصَّیْنَا بِہٖ إِبْرَاہِیْمَ وَمُوْسٰی وَعِیْسَی أَنْ أَقِیْمُوْا الدِّیْنَ وَلَا تَتَفَرَّقُوْا فِیْہِ کَبُرَ عَلٰی الْمُشْرِکِیْنَ مَا تَدْعُوْہُمْ إِلَیْہِ اَللّٰہُ یَجْتَبِیْ إِلَیْہِ مَنْ یَّشَائُ وَیَہْدِیْ إِلَیْہِ مَنْ یُّنِیْبُ</span> ۔‘‘ (الشوریٰ: ۱۳ )</p><p> </p><p> </p><div style="text-align:right;">’’ راہ ڈال دی تمہارے لیے دین میں وہی جس کا حکم کیا تھا نوح کو اور جس کا حکم بھیجا ہم نے تیری طرف اور جس کا حکم کیا ہم نے ابراہیم کو اور موسیٰ کو اور عیسیٰ کو، یہ کہ قائم رکھو دین کو اور اختلاف نہ ڈالو اس میں، بھاری ہے شرک کرنے والوں کو وہ چیز جس کی طرف تو اُن کو بلاتا ہے، اللہ چن لیتا ہے اپنی طرف سے جس کو چاہے اور راہ دیتا ہے اپنی طرف اس کو جو رجوع لائے۔‘‘</div><p> اس آیتِ کریمہ میں بتایا گیا ہے کہ اُمتِ محمدیہ کے لیے اس دین کی راہ ڈال دی ہے ،جس کا نوح علیہ السلام،محمد،ابراہیم، موسیٰ اور عیسیٰ علیہم السلام کو حکم کیا تھا۔ گویا ان سب کادین ایک ہے، اور ’’دین‘‘ ایمان وشرائع کے مجموعے کا نام ہے، پس ان تمام انبیاء علیہم السلام کادین اورشریعت ایک ہے، جس کی بجاآوری کے ذریعے اللہ تعالیٰ کی اطاعت کی جاتی ہے۔ (۳)</p><h2>پانچویں آیتِ کریمہ اور طریقۂ استدلال</h2><p>’’<span class="ar_writing">أٰمَنَ الرَّسُوْلُ بِمَا أُنْزِلَ إِلَیْہِ مِنْ رَّبِّہٖ وَالْمُؤْمِنُوْنَ کُلٌّ آمَنَ بِاللّٰہِ وَمَلَائِکَتِہٖ وَکُتُبِہٖ وَرُسُلِہٖ لَا نُفَرِّقُ بَیْنَ أَحَدٍ مِنْ رُّسُلِہٖ</span>۔‘‘ (البقرۃ: ۲۸۵)<br/>
’’ مان لیا رسول نے جو کچھ اترا اس پر اس کے رب کی طرف سے اور مسلمانوں نے بھی سب نے مانا اللہ کو اور اس کے فرشتوں کو اور اس کی کتابوں کو اور اس کے رسولوں کو کہتے ہیں کہ ہم جدا نہیں کرتے کسی کو اس کے پیغمبروں میں سے۔‘‘<br/>
 علامہ سرخسی پہلے قول والوں کاآیت کریمہ سے استدلال نقل کرتے ہوئے لکھتے ہیں :<br/>
’’ نئے رسول کے آنے سیپچھلے رسول کی رسالت ختم نہیں ہوتی ، اسی طرح ان کی شریعت بھی قابل عمل ہی رہے گی، جب تک کسی حکم کے منسوخ ہونے پر کوئی دلیل قائم نہ ہو،کیا دیکھتے نہیں ہوکہ ہمارے اوپر تمام انبیاء کی رسالت کااقرار لازم ہے ،جس کی طرف اس آیت کریمہ میں اشارہ واقع ہوا ہے :’’وَالْمُؤْمِنُونَ کُلٌّ آمَنَ‘‘۔(۴)<br/>
 </p><h2 style="text-align:center;">نقلی دلائل مشتمل براحادیث نبویہ<br/>
 </h2><h2>پہلی حدیث اور طریقۂ استدلال</h2><p>’’<span class="ar_writing">عَنْ أَنَسٍ رَضِیَ اللّٰہُ عَنْہُ، قَالَ: کَسَرَتِ الرُّبَیِّعُ وَہْیَ عَمَّۃُ أَنَسِ بْنِ مَالِکٍ ثَنِیَّۃَ جَارِیَۃٍ مِنَ الأَنْصَارِ ، فَطَلَبَ القَوْمُ الْقِصَاصَ، فَأَتَوُا النَّبِیَّ صَلَّی اللّٰہُ عَلَیْہِ وَسَلَّمَ، فَأَمَرَ النَّبِیُّ صَلَّی اللّٰہُ عَلَیْہِ وَسَلَّمَ بِالْقِصَاصِ، فَقَالَ أَنَسُ بْنُ النَّضْرِ: عَمُّ أَنَسِ بْنِ مَالِکٍ: لاَ وَاللّٰہِ ، لاَ تُکْسَرُ سِنُّہَا یَا رَسُولَ اللّٰہِ ! فَقَالَ رَسُولُ اللّٰہِ صَلَّی اللّٰہُ عَلَیْہِ وَسَلَّمَ: یَا أَنَسُ ! کِتَابُ اللّٰہِ القِصَاصُ فَرَضِیَ القَوْمُ وَقَبِلُوْا الْإِرْشَ</span>۔‘‘(۵)<br/>
’’حضرت انس رضی اللہ عنہ سے روایت ہے، فرمایا: رُبَیَّع -انس بن مالک کی پھوپھی- نے ایک انصاری بچی کے سامنے والے دانت توڑدیے، ان لوگوں نے قصاص کا مطالبہ کیا اور آپ صلی اللہ علیہ وسلم کی خدمت میں حاضر ہوئے۔ آپ صلی اللہ علیہ وسلم نے قصاص کا حکم دیا۔ انس بن مالک رضی اللہ عنہ کے چچا انس بن النضر رضی اللہ عنہ نے کہا: نہیں، بخدا!ربیع کے دانت نہیں توڑے جائیں گے، یا رسول اللہ! رسول صلی اللہ علیہ وسلم نے فرمایا : انس ! اللہ کی کتاب کا حکم قصاص ہے، چنانچہ وہ لوگ راضی ہوئے اور دیت قبول کرلی۔‘‘<br/>
اس حدیث شریف کے مطابق جب حضرت أنس بن النضر رضی اللہ عنہ نے قسم کھا کر کہا کہ میری بہن ربیع کا دانت قصاص کے طور پرنہیں توڑا جائے گا، تو پیغمبر صلی اللہ علیہ وسلم نے جواب میں فرمایا: اے أنس! کتاب اللہ کا حکم قصاص ہے۔ آپ صلی اللہ علیہ وسلم کی مراد ’’والسن بالسن ‘‘(المائدۃ:۴۵) والی آیت ہے، جبکہ اسی آیت کریمہ کے ابتدائی الفاظ ’’<span class="ar_writing">وکتبنا علیہم فیہا</span>‘‘ میں صراحۃً اس کو تورات کا حکم قرار دیا گیا ہے، گویا آپ صلی اللہ علیہ وسلم نے تورات والے حکم پر عملدرآمد کا عندیہ دیا، جو اس بات کی دلیل ہے کہ آپ صلی اللہ علیہ وسلم تورات والی شریعت کی پیروی کے پابندتھے۔ (۶)</p><h2>دوسری حدیث اور طریقۂ استدلال</h2><p>’’<span class="ar_writing">عَنِ ابْنِ الْمُسَیَّبِ، أَنَّ رَسُولَ اللّٰہِ صَلّٰی اللّٰہُ عَلَیْہِ وَسَلَّمَ قَالَ: ’’ مَنْ نَسِیَ صَلَاۃً فَلْیُصَلِّہَا إِذَا ذَکَرَہَا، فَإِنَّ اللّٰہَ یَقُولُ: (أَقِمِ الصَّلَاۃَ لِذِکْرِیْ</span>۔‘‘ (طہ: ۱۴) (۷)<br/>
’’ابن المسیب سے روایت ہے کہ رسول اللہ صلی اللہ علیہ وسلم نے ارشاد فرمایا: جو نماز پڑھنا بھول جائے، جب یاد آئے تو اس وقت پڑھے، اس لیے کہ اللہ تعالیٰ فرماتے ہیں:’’<span class="ar_writing">أَقِمِ الصَّلَاۃَ لِذِکْرِیْ</span>‘‘۔۔۔۔’’ نماز قائم رکھ میری یادگاری کو۔‘‘<br/>
اس حدیث شریف میں یاد آنے پر بھولی ہوئی نما زکے پڑھنے کوضروری قرار دینے کے لیے حضور صلی اللہ علیہ وسلم نے سورۂ طہٰ کی آیت کریمہ ’’أَقِمِ الصَّلَاۃَ لِذِکْرِی‘‘سے استدلال کیا ہے، جب کہ اس میں حضرت موسیٰ علیہ السلام کو خطاب ہے، گویا شریعتِ موسویہ کے ایک حکم کو آپ صلی اللہ علیہ وسلم نے دلیل کے طور پرپیش فرمایا ، جو اس بات کی دلیل ہے کہ وہ شریعت ہمارے لیے بھی شریعت ہے، ورنہ اس کے ایک حکم کو دلیل کے طور پر پیش کرنے کا مطلب نہیں رہے گا۔</p><h2>تیسری حدیث اور طریقۂ استدلال</h2><p>’’<span class="ar_writing">عَنِ ابْنِ عُمَرَ، أَنَّہُ قَالَ: إِنَّ الْیَہُودَ جَاء ُوا إِلَی النَّبِیِّ ، فَذَکَرُوا لَہُ أَنَّ رَجُلًا مِنْہُمْ وَامْرَأَۃً زَنَیَا، فَقَالَ لَہُمْ رَسُولُ اللّٰہِ : مَا تَجِدُونَ فِی التَّوْرَاۃِ فِی شَأْنِ الزِّنَا؟ فَقَالُوا: نَفْضَحُہُمْ وَیُجْلَدُونَ، فَقَالَ عَبْدُ اللّٰہِ بْنُ سَلَامٍ: کَذَبْتُمْ، إِنَّ فِیہَا الرَّجْمَ، فَأَتَوْا بِالتَّوْرَاۃِ، فَنَشَرُوہَا فَجَعَلَ أَحَدُہُمْ یَدَہُ عَلَی آیَۃِ الرَّجْمِ، ثُمَّ جَعَلَ یَقْرَأُ مَا قَبْلَہَا وَمَا بَعْدَہَا، فَقَالَ لَہُ عَبْدُ اللّٰہِ بْنُ سَلَامٍ: ارْفَعْ یَدَیْکَ، فَرَفَعَہَا فَإِذَا فِیہَا آیَۃُ الرَّجْمِ، فَقَالُوا: صَدَقَ یَا مُحَمَّدُ، فِیہَا آیَۃُ الرَّجْمِ،، فَأَمَرَ بِہِمَا رَسُولُ اللّٰہِ فَرُجِمَا، قَالَ عَبْدُ اللّٰہِ بنُ عُمَرَ: فَرَأَیْتُ الرَّجُلَ یَحْنِی عَلَی الْمَرْأَۃِ یَقِیہَا الْحِجَارَۃَ</span>۔‘‘(۸)<br/>
’’ابن عمر رضی اللہ عنہما سے روایت ہے، فرمایا: یہود آپ صلی اللہ علیہ وسلم کی خدمت میں حاضر ہوئے اور بتایا کہ ان میں سے ایک مرد اور ایک خاتون نے بدکاری کی ہے۔ آپ صلی اللہ علیہ وسلم نے دریافت فرمایا : بدکاری کے متعلق تورات میں کیا حکم ہے؟کہنے لگے : ہم ان کو ذلیل کرتے ہیں اور ان کو کوڑے لگائے جاتے ہیں۔ عبداللہ بن سلام رضی اللہ عنہ نے کہا: تم لوگوں نے جھوٹ بولا، تورات میں رجم کا حکم ہے، پس وہ تورات لے آئے،اس کو کھولا، ان میں سے ایک صاحب نے رجم والی آیت پر ہاتھ رکھا، اور اس سے آگے پیچھے پڑھنے لگے۔ عبداللہ بن سلام رضی اللہ عنہ نے اس شخص سے کہا : ہاتھ اٹھاؤ، چنانچہ جب ہاتھ اٹھایا تو وہاں رجم والی آیت موجود تھی۔ یہودی کہنے لگے: اے محمد! اس(عبداللہ) نے سچ کہا، اس میں رجم والی آیت ہے، چنانچہ آپ کے حکم سے وہ دونوں سنگسار(رجم) کیے گئے۔ ابن عمر فرماتے ہیں : میں نے دیکھا وہ مرداس عورت کو پتھروں سے بچانے کے لیے اس کے اوپر جھک رہا تھا۔‘‘<br/>
یہودیوں کی بد کاری کے اس قضیے میں آپ صلی اللہ علیہ وسلم نے تورات منگوائی ،اور تورات میں موجود رجم کے حکم کے مطابق ان یہودیوں کو رجم کرنے کے احکام جاری فرمائے، یہ اس بات کی دلیل ہے کہ پچھلی شریعتیں اب بھی حجت ہیں۔ (۹)<br/>
 </p><h2>عقلی دلیل</h2><p>صاحب کشف الاسرار رقم طرازہیں: <br/>
’’<span class="ar_writing">أَنَّ الرَّسُولَ الَّذِی کَانَتِ الشَّرِیعَۃُ مَنْسُوبَۃً إلَیْہِ لَمْ یَخْرُجْ مِنْ أَنْ یَّکُوْنَ رَسُوْلًا بِبَعْثِ رَسُوْلٍ آخَرَ بَعْدَہٗ فَکَذَا شَرِیْعَتُہٗ لَا یَخْرُجُ مِنْ أَنْ یَّکُونَ مَعْمُوْلًا بِہَا بِبَعْثِ رَسُولٍ آخَرَ مَا لَمْ یَقُمْ دَلِیلُ النَّسْخِ فِیْہَا</span>۔ ‘‘(۱۰)<br/>
 ’’وہ رسول جس کی طرف شریعت منسوب ہوتی ہے، نئے رسول کی بعثت کی وجہ سے رسول ہونے سے نہیں نکلتے، اسی طرح ان کی طرف منسوب شریعت دوسرے رسول کی بعثت کی وجہ سے معمول بہا ہونے سے نہیں نکلتی، جب تک نسخ کی دلیل قائم نہ ہو۔‘‘<br/>
 اس دلیل کی وضاحت یہ ہے کہ رسول کی طرف شریعت کی نسبت اس شریعت کی حقانیت اور عنداللہ پسندیدہ ہونے کی دلیل ہے۔ رسول کواس لیے مبعوث کیا جاتا ہے کہ وہ لوگوں کو اس شریعت کا عنداللہ پسندیدہ ومقبول ہونا بتلائے، پس جب کسی رسول کی بعثت کی ذریعے اس پر نازل کی گئی شریعت کا پسندیدہ ومقبول ہو نا معلوم ہوجائے، تو دوسرے رسول کی بعثت سے اس شریعت کی پسندیدگی وقبولیت ختم نہیں ہوتی، بلکہ وہ حسب سابق عنداللہ پسندیدہ ومقبول رہتی ہے ، اسی طرح وہ شریعت غیر منسوخ اورقابل عمل بھی رہے گی ،جس طرح دوسرے رسول کی آمد سے پہلے غیر منسوخ وقابل عمل تھی، بلکہ دوسرے رسول کی آمد وبعثت سے اس کی حقانیت کی مزید تائید ہوگی۔ حسبِ ذیل آیاتِ قرآنیہ سے اس کی طرف اشارہ ملتا ہے: <br/>
’’<span class="ar_writing">وَأَنْزَلْنَا إِلَیْکَ الْکِتَابَ بِالْحَقِّ مُصَدِّقًا لِمَا بَیْنَ یَدَیْہِ مِنَ الْکِتَابِ وَمُہَیْمِنًا عَلَیْہِ</span>۔‘‘ (المائدۃ: ۴۸)<br/>
 ’’اور تجھ پر اتاری ہم نے کتاب سچی، تصدیق کرنے والی سابقہ کتابوں کی اور ان کے مضامین پر نگہبان۔‘‘<br/>
بلا امتیاز تمام انبیاء ورسل کو ماننا اور قرآن مجید کا کتب سابقہ کی تصدیق کرنا اسی بات کا متقاضی ہے کہ پچھلی شریعتیں اب بھی عنداللہ پسندیدہ، غیر منسوخ اور قابل عمل ہیں، اس سے حسب ذیل نتیجہ ہی أخذ ہوتا ہے: <br/>
’’<span class="ar_writing">أَنَّ الْأَصْلَ فِی شَرَائِعِ الرُّسُلِ-عَلَیْہِمْ السَّلَامُ - الْمُوَافَقَۃُ إلَّا إذَا ظَہَرَ تَغْیِیرُ حُکْمٍ بِدَلِیلِ النَّسْخِ</span>۔‘‘ (۱۱)<br/>
 ’’انبیاء کی شریعتیں اصالۃ باہم موافق ومطابق ہیں ، الا یہ کہ دلیل شرعی کے ذریعے سے کسی حکم کا منسوخ ہونا معلوم ہو جائے۔‘‘<br/>
اس مضمون کو حسب ذیل اسلوب وانداز میں بھی بیان کیاگیا ہے: <br/>
’’یعنی انبیاء سابقین کی طرف جس شریعت کی نسبت ہوتی ہے، وہ درحقیقت اللہ تعالیٰ کی شریعت ہے، ان انبیاء کی شریعت نہیں،جو ہم سے پہلے گزرے ہیں، اس لیے کہ ارشاد خداوندی: (<span class="ar_writing">شرع لکم من الدین</span>) کے بموجب اللہ تعالیٰ ہی شرائع واحکام کے شارع ہیں، اس لیے کہ اس آیت میں اللہ نے شریعت کی نسبت اپنی طرف فرمائی ہے۔ پس اللہ تعالیٰ کی شریعت کی طرف دعوت دینا اور بندوں کو اس کی تبلیغ کرنا ہر نبی پرواجب ہے، الایہ کی کسی حکم کا منسوخ ہونا ثابت ہو جائے، جس کے ذریعے اس بات کا علم حاصل ہو جائے کہ زمانے کی تبدیلی کی وجہ سے مصلحت تبدیل ہو گئی۔ اور جب تک نسخ اور تبدل مصلحت ثابت نہ ہو، تو محض رسول کی وفات کی وجہ سے شریعت کا اختتام پذیر ہونا جائز نہیں ہوگا، ورنہ اللہ تعالیٰ کی طرف تنا قض کی نسبت لازم آئے گی۔‘‘(۱۲)<br/>
ان تمام نقلی اورعقلی دلائل سے یہ بات ثابت ہوئی کہ شرائع سماویہ میں أصل استمرار وبقاء ہے، اسی لیے ناسخ صریح کے ظہور تک ہمارے اوپر’’<span class="ar_writing">شَرَائِعُ مَنْ قَبْلَنَا</span>‘‘ کی اتباع واجب ہے ،لیکن جمہور أصولیین کایہ مسلک نہیں ،ان کی نظرمیں متذکرہ بالا تمام استدلالات محل نظر ہیں۔امام غزالیؒ نے ایک ایک استدلال کاجواب دیا ہے۔</p><h2 style="text-align:center;">حواشی</h2><p>۱:…أصول البزدوی،ج:۳،ص:۲۱۲۔            ۲:…أصول السرخسی ـ،ج:۲،ص:۱۰۰۔<br/>
۳:…دیکھئے کشف الاسرار ،ج:۳،ص:۲۱۳۔        ۴:…دیکھئے أصول سرخسی،ج:۲،ص:۱۰۰۔<br/>
۵:…صحیح البخاری، باب قولہ:(والجروح قصاص)رقم:۴۶۱۱۔    ۶:…دیکھیے، المستصفیٰ لأبی حامد الغزالی، ج:۱،ص:۱۶۸۔<br/>
۷:…المصنف لعبد الرزاق ، رقم:۲۲۴۵،،ج:۲،ص:۳۔    ۸:…سنن أبی داود،باب فی رجم الیہودیّین،رقم:۴۴۴۶۔<br/>
۹:…المستصفیٰ لأبی حامدالغزالی،ج:۱،ص:۱۶۸۔        ۱۰:…کشف الأسرار شرح أصول البزدوی،ج:۳،ص: ۲۱۳۔<br/>
۱۱:…ایضاً۔                ۱۲:…کشف الأسرار شرح أصول البزدوی،ج:۳،ص:۲۱۴۔                                                                                                                                                                                                                             (جاری ہے)</p><p> </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الثانی 1439ھ - جنوری 2018 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا انعام اللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2017/12//1514630193_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-224a2305deec14d51a9b6ddf-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"شرائع من قبلنا اور ان کا حکم","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2018-01-01","dateModified":"2018-01-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"’’ شرائعمن قبلنا‘‘ اور اُن کا حکم  (چوتھی قسط) اب یہ بات محتاجِ بیان ہے کہ شریعتِ محمدیہ ( (علی صاحبہا الصلوۃ والسلام )) میں ان احکام کی مشروعیت کس حیثیت سے ہے؟ شرائع سابقہ کے احکام کی حیثیت سے؟ یا شریعتِ محمدیہ ( (علی صاحبہا الصلوۃ والسلام )) کے اح..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#7a13141c153a181b140f0813541f1e0f540a11" title="info@banuri.edu.pk"><span class="__cf_email__" data-cfemail="51383f373e1133303f2423387f3435247f213a">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="224a2305deec14d51a9b6ddf-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="224a2305deec14d51a9b6ddf-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="224a2305deec14d51a9b6ddf-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0de1493c7a1297',t:'MTczMTMyMzg5MC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>