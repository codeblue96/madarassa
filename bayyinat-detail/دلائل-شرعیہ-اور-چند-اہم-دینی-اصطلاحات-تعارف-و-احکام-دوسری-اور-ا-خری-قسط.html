<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="دلائلِ شرعیہ اور چند اہم دینی اصطلاحات تعارف و احکام (دوسری اور آخری قسط) علت و حکمت کا بیاناجتہاد کے ذریعہ حکم کی علت سمجھ کر اس کو متعدی کرنا جائز ہےاجتہاد سے جس طرح حکم کا استنباط کرنا جائز ہے، اسی طرح اجتہاد سے حدیث کو معلَّل سمجھ کر مقتضائے علت پر عمل کرنا جائز ہے، جس کا حاصل احکامِ وصفیہ کی تعیین ہے مثلِ احکامِ تکلیفیہ کے یا احد الوجوہ پر محمول ک..."><meta name="keywords" content="دلائلِ,شرعیہ,اور,چند,اہم,..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="18d7bee63eae9980099f74e6-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="18d7bee63eae9980099f74e6-text/javascript"></script><title>دلائلِ شرعیہ اور چند اہم دینی اصطلاحات  تعارف و احکام (دوسری اور آخری قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>دلائلِ شرعیہ اور چند اہم دینی اصطلاحات  تعارف و احکام (دوسری اور آخری قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">صفر المظفر ۱۴۴۶ھ - ستمبر 2024ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">افادات: حضرت مولانا اشرف علی تھانوی رحمۃ اللہ علیہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2024/10//1728796352_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-18d7bee63eae9980099f74e6-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">دلائلِ شرعیہ اور چند اہم دینی اصطلاحات </h1><h2 style="text-align:center;">تعارف و احکام</h2><h2 style="text-align:center;"> </h2><h3 style="text-align:center;">(دوسری اور آخری قسط)</h3><p style="text-align:justify;"> </p><h2 style="text-align:center;">علت و حکمت کا بیان</h2><h2 style="text-align:justify;">اجتہاد کے ذریعہ حکم کی علت سمجھ کر اس کو متعدی کرنا جائز ہے</h2><p style="text-align:justify;">اجتہاد سے جس طرح حکم کا استنباط کرنا جائز ہے، اسی طرح اجتہاد سے حدیث کو معلَّل سمجھ کر مقتضائے علت پر عمل کرنا جائز ہے، جس کا حاصل احکامِ وصفیہ کی تعیین ہے مثلِ احکامِ تکلیفیہ کے یا احد الوجوہ پر محمول کرنایا مطلق کو مقید کرنا اور ظاہر الفاظ پر عمل نہ کرنا، ایسا اجتہاد بھی جائز ہے۔</p><h2 style="text-align:justify;">علت نکالنے کا کس کو اور کن مواقع میں حق ہے؟</h2><p style="text-align:justify;">ہر شخص کو علل بیان کرنے کا حق نہیں ہے، بلکہ مجتہد کو حق ہے اور مجتہد کو بھی ہمیشہ حق نہیں، بلکہ وہاں تعلیل کا حق ہے جہاں تعدیۂ حکم کی ضرورت ہو۔ اور جو اُمور تعبدی ہوں جن کا تعدیہ نہیں ہوسکتا، وہاں قیاس کا مجتہد کو بھی حق نہیں، اسی لیے فقہاء کرام نے صلوٰۃ وصوم، زکوٰۃ وحج میں تعلیل نہیں کی، ان کی فرضیت کی بناء تعبد ہے۔</p><h2 style="text-align:justify;">ہرشخص کو علت نکالنے کی اجازت نہیں</h2><p style="text-align:justify;">میں نے ان کو لکھا کہ احکامِ شریعت میں آپ کو کیا حق ہے علت نکالنے کا؟ اگر اسی طرح وجہ نکالی جائے تو کوئی حلال‘ حلال اور کوئی حرام‘ حرام نہ رہے، کیونکہ ہر شخص اپنی منشا کے مطابق علت نکال لے گا حلت کی یا حرمت کی، مثلاً کسی نے حرمتِ زنا کی یہ علت نکالی کہ اس سے اختلاطِ نسب ہوتا ہے، یعنی اگر کئی مرد ایک عورت سے صحبت کریں اور پھر حمل رہ جائے تو ممکن ہے کہ ہرایک ان میں سے اپنے نسب کا دعویٰ کرے تو اس صورت میں ان میں سخت جنگ وجدال کا اندیشہ ہے اور ممکن ہے کہ ہر ایک انکار کردے تو اس صورت میں اس عورت اور بچے پر سخت مصیبت ہوگی۔ اس کے بعد میں آپ سے پوچھتا ہوں کہ اگر کوئی ایسی تدبیر کرے کہ علوق کا احتمال ہی نہ رہے، مثلاً کوئی ایسی دوائی استعمال کرلی یا کوئی عورت سنِ ایاس کو پہنچ گئی یا مثلاً زانیوں کی کسی خاص جماعت میں محبت واُخوت ہوجائے جس سے احتمال بھی جنگ وجدال کا نہ رہے تو اس صورت میں زنا جائز ہوجانا چاہیے؟ کیونکہ وہ علت یہاں مرتفع ہے اور دوسرے کا حق متعلق نہیں تو اس میں کیا قباحت ہے؟ تو کیا زنا جائز ہوجائے گا؟ ہرگز نہیں، حالانکہ جو علت بتلائی گئی ہے، وہ مرتفع ہے۔</p><h2 style="text-align:justify;">ہرایک کو حکم کی علت دریافت کرنا صحیح نہیں</h2><p style="text-align:justify;">حاکم کی طرف سے کوئی حکم صادر ہو تو ہرگز اس( حکم) کی علت نہیں پوچھتے، اس کی وجہ یہ ہے کہ حکام کی عظمت ہے، اس لیے حجت نہیں کرتے۔ سو جب خدا تعالیٰ کے احکام کی علل دریافت کی جاتی ہے، اس سے تو شبہ پڑتا ہے کہ ان کے دل میں حق تعالیٰ کی عظمت نہیں ہے، غرض محکوم ہونے کی حیثیت سے علل دریافت کرنا عقلاً بیہودہ امر ہے، ہاں! طالب علمی کی حیثیت سے بغرض تحقیقِ فن مضائقہ نہیں، مگر وہ منصب صرف طالب علموں کا ہے۔<br/>
خیال تو کیجئے کہ کلکٹر کا منادی جب حکم کی اطلاع کرتا ہے تو کوئی علت نہیں پوچھتا، افسوس ہے، کیا علماء کو بھنگی سے بھی زیادہ ذلیل سمجھنے لگے ہیں؟ علماء درحقیقت منادی کرنے والے اور احکام کے ناقل ہیں، خود مُوجد نہیں، اس لیے ان سے علتیں پوچھنا حماقت نہیں تو اور کیا ہے۔</p><h2 style="text-align:justify;">احکامِ شرعیہ کی علتیں عوام کے سامنے بیان بھی نہ کرنا چاہیے</h2><p style="text-align:justify;">فرمایا: احکامِ شرعیہ کی علت عوام کے سامنے ہرگز بیان نہیں کرنی چاہیے، بلکہ ضوابط کی پابندی کرانی چاہیے، ورنہ خطرہ کا قوی اندیشہ ہے۔ اس کی مثال یوں سمجھئے: جیساکہ صاحب کلکٹر نے ایک مجرم کو کسی دفعہ کی بنا پر سزا کا حکم کردیا اور فوراً اس کی تعمیل ہوگئی، مگر وہ مجرم اس دفعہ کی علت ہرگز دریافت نہیں کرسکتا اور جرأت کرکے دریافت بھی کرلے گا تو کلکٹر اس کو ڈانٹ دے گا کہ ہم نہیں جانتے، بس قانون یہ ہے اور اگرچہ ہم علت جانتے بھی ہیں، مگر بتاتے نہیں (اور اگر اس کا شوق ہی ہو تو) سنو، اس کے لیے تعلیمِ فن کی ضرورت ہے، ہمارے پاس آکر ترتیب وار پڑھو، پھر اپنے وقت پر جو امر سمجھنے کا ہے، وہ سمجھ لیں اور خود آجائے گا، دریافت کی بھی ضرورت نہ ہوگی۔<br/>
کیوں صاحب! کیا یہی انصاف ہے کہ حاکم دنیوی کا فیصلہ تو بسر وچشم مان لیں اور کچھ اعتراض نہ کریں اور احکامِ شرعیہ پر سینکڑوں اعتراض کریں؟! بس معلوم ہوا کہ شریعت کی قدر اتنی بھی نہیں جتنی حاکمِ دنیوی کی ہے۔</p><h2 style="text-align:justify;">اسرار وحِکم کا فقہی حکم</h2><p style="text-align:justify;">نہ ان کا ماننا واجب ہے، البتہ ان میں سے بعض احکام ایسے ہوتے ہیں کہ کتاب وسنت کے اشارات سے ان کی تائید ہوجاتی ہے تو اس صورت میں ان کا قائل ہونا جائز ہے اور اگر کتاب وسنت کے خلاف ہو تواس کا رد واجب ہے اور اگر کتاب وسنت سے نہ متأید ہوں، نہ اس کے خلاف ہوں تو اس میں جانبین کی گنجائش ہے۔</p><h2 style="text-align:justify;">علت اور حکمت کا فرق </h2><p style="text-align:justify;">آج کل یہ مرض لوگوں میں ہے کہ وہ احکام کی علت تلاش کیا کرتے ہیں اور جب علت نہیں ملتی تو حکمت کو علت سمجھ کر اس کو جواب میں پیش کردیتے ہیں، حالانکہ علت کی حقیقت ’’ما یترتب علیہ الحکم‘‘ ہے اور حکمت کی حقیقت ’’ما یترتب علی الحکم‘‘ ہے اور تعیینِ حکمت چونکہ اکثر جگہ نص سے نہیں محض امرِ قیاسی ہے، لہٰذا حِکمِ مخترعہ میں مخالف جانب کا بھی قوی احتمال باقی رہتا ہے، پس اگر کسی وقت میں یہ حکمتِ مخترعہ مخدوش ہوجائے تو علل کی نظر میں اس سے حکمِ خداوندی بھی مخدوش ہوجائے گا۔ علت ’’ما یترتب علیہ الحکم ‘‘کو کہتے ہیں اور حکمت خود’’ مرتب علی الحکم ‘‘ہوتی ہے تو دونوں جدا جدا ہیں۔</p><h2 style="text-align:justify;">حکمت پر احکام کے مبنی نہ ہونے کی دلیل</h2><p style="text-align:justify;">۱-جو لوگ مصالحِ مخترعہ کو بناء احکامِ شرعیہ تعبُّدیہ کی قرار دیتے ہیں، ان کا رَد اس سے ہوتا ہے کہ خدا تعالیٰ حضرت ابوبکر صدیق رضی اللہ عنہ  کی تعریف میں فرماتے ہیں جب انہوں نے حضرت بلال رضی اللہ عنہ  کو خرید کر آزاد کردیا تھا:’’ وَمَا لِأَحَدٍ عِنْدَہٗ مِنْ نِّعْمَۃٍ تُجْزٰی إِلَّا ابْتِغَائَ وَجْہِ رَبِّہِ الأَعْلٰی ‘‘ تواس میں ان کے فعل کا سبب نفی اور استثناء کرکے منحصر فرمادیا ’’اِبْتِغَائَ وَجْہِ رَبِّہِ‘‘ میں، حالانکہ اس میں یہ بھی ایک مصلحت تھی کہ قومی ہمدردی ہے۔<br/>
۲-دوسری اس میں بڑی قباحت یہ ہے کہ اگر وہ دنیوی مصالح کسی دوسرے طریقے سے حاصل ہونے لگیں اور اسلام پر ان کے مرتب ہونے کی توقع نہ رہے تو چونکہ اسلام کو مقصود بالعرض رکھا ہے اور مصالحِ دنیوی کو مقصود بالذات، اس لیے نتیجہ یہ ہوگا کہ اسلام کو چھوڑ کر دوسرے طریقے کو اختیار کرلیں گے۔<br/>
۳-تیسرے یہ مصالح ہیں تخمینی، اور تخمینات بہت آسانی سے مخدوش ہوسکتے ہیں تو اگر یہ کبھی مخدوش ہوجائیں تو چونکہ حکمِ شرعی اس پر مبنی سمجھا گیا تھا، لہٰذا وہ حکم بھی مخدوش ہوجائے گا۔</p><h2 style="text-align:justify;">منصوص حکمت بھی مدارِ حکم نہیں</h2><p style="text-align:justify;">حکمت سے حکم تعدی نہیں ہوتا، نہ حکم کا وجود وعدم اس کے ساتھ دائر ہوتا ہے اور یہ عدمِ دوران حکمتِ منصوصہ میں بھی عام ہے، جیسے طواف میں رمل ،اس کی بناء ایک حکمت تھی، مگر وہ مدارِ حکم نہیں۔</p><h2 style="text-align:justify;">علت وحکمت کا واضح فرق مع مثال اور احکامِ شرعیہ میں بیان کردہ علل کی حیثیت</h2><p style="text-align:justify;">احکامِ شرعیہ کے ساتھ جو کبھی مصلحت مذکور ہوتی ہے، وہ کبھی علت ہوتی ہے اور کبھی حکمت ہوتی ہے۔ علت کے ساتھ تو حکم وجوداً وعدماً دائرہوتا ہے، لیکن حکم کے ساتھ دائر نہیں ہوتا، یعنی حکمت کے تبدُّل سے حکم نہیں بدلتا اور اس فرق کا سمجھنا یہ راسخین فی العلم کا خاصہ ہے۔ پس لحیہ کے مسئلہ میں حدیث پاک میں ’’خالفوا المشرکین‘‘ کا مقرون فرمانا بطور حکمت ہے، بطور علت کے نہیں، حرمت کا مدار تغیُّر یعنی صورت کا بگاڑنا ہے، نہ مخالفت۔ دلیل اس کی یہ ہے کہ بعض احادیث میں جو یہ حکم آیا ہے وہ اس سے مطلق ہے، جیساکہ ’’لعن النبي صلی اﷲ علیہ وسلم المخنثین من الرجال‘‘ میں۔ اس کی مثال ایسی ہے کہ کوئی حاکم رعایا سے کہے کہ دیکھو! قانون کو مانو، فلاں قوم کی طرح شورش مت کرو، تو اگر وہ قوم اتفاق سے شورش چھوڑ دے تو کیا اس حالت میں رعایا کو اس قوم کے ساتھ اس میں بھی مخالفت کرنا چاہیے، اس بنا پر کہ پہلے ان کی مخالفت کا حکم ہوا تھا؟</p><h2 style="text-align:justify;">کتاب اللہ میں بیان کردہ علل کی حیثیت</h2><p style="text-align:justify;">قرآن میں جہاں کہیں حکم کے بعد لامِ غایت آیا ہے وہ علت نہیں ہے، حکمت ہے۔ مطلب یہ ہوتا ہے کہ اس حکم پر یہ اثر مرتب ہوگا، یہ مطلب نہیں کہ حکم کی بنا اس پر ہے۔</p><h2 style="text-align:justify;">اسرار وحکم کی تحقیق کرنے کی بابت قولِ فیصل</h2><p style="text-align:justify;">اس میں کوئی شک نہیں کہ اصل مدار احکامِ شرعیہ کے ثبوت کا نصوصِ شرعیہ ہیں، لیکن اسی طرح اس میں بھی شبہ نہیں کہ باوجود اس کے پھر بھی ان احکام میں بہت سے مصالح اور اسرار بھی ہیں اور گو مدار ثبوتِ احکام کا اُن پر نہ ہو، لیکن ان میں یہ خاصیت ضرور ہے کہ بعض طبائع کے لیے ان کا معلوم ہوجانا احکامِ شرعیہ میں مزید اطمینان پیدا ہونے کے لیے ایک درجہ میں معین ضرور ہے، گو اہلِ یقینِ راسخ کو اس کی ضرورت نہیں، لیکن بعض ضعفاء کے لیے تسلی بخش اور قوت بخش ہے۔ اسی راز کے سبب بہت سے اکابر و علماء مثلاً : امام غزالیؒ وخطابیؒ وابن عبد السلام ؒ وغیرہم کے کلام میں اس قسم کے معانی ولطائف پائے جاتے ہیں۔<br/>
جن احکام کی حکمتیں معلوم ہوجائیں، ان کو مبانی ومناشی احکام کا نہ سمجھے، بلکہ خود ان کو احکام سے ناشی سمجھے، ان شرائط کے ساتھ حکمتوں کے سمجھنے کا مضائقہ نہیں۔<br/>
سالم روش یہ ہے کہ یوں کہا جائے کہ احکام میں حکمتوں کا ہونا یقینی ہے، لیکن تعیین چونکہ شارع نے نہیں کی، اس لیے ہم بھی نہیں کرتے اور ہمارے امتثال کی بناء صرف حکمِ باری ہے، گوہم کو حکمت معلوم نہ ہو، اگر یہ علوم مقصود ہوتے تو حضرات صحابہؓ ان کی تحقیق کے زیادہ مستحق تھے۔<br/>
 </p><h2 style="text-align:justify;">ظن کے مختلف معانی</h2><p style="text-align:justify;">قرآن پاک کا نزول محاورات میں ہوا ہے اور محاورات سے معلوم ہوتا ہے کہ ظن کے معنی صرف وہ نہیں جو ’’ملا حسن‘‘ وغیرہ میں مذکور ہیں۔ قرآن ہی کے چند مقامات کو دیکھ کر میں یہ کہتا ہوں کہ محاورات میں ظن کے معنیٰ عام طور سے محض حکم کی جانبِ راجح کے ساتھ مختص نہیں، چنانچہ ایک مقام پر حق تعالیٰ فرماتے ہیں: ’’وَاِنَّہَا لَکَبِیْرَۃٌ إِلاَّ عَلَی الْخَاشِعِیْنَ الَّذِیْنَ یَظُنُّوْنَ‘‘ یہاں ظن سے مراد یقین ہے، کیونکہ لقاء رب کا یقینِ جازم واجب ہے اور ایک جگہ حق تعالیٰ نے قیامت کے متعلق کفار کا مقولہ نقل فرمایا ہے: ’’اِنْ نَّظُنُّ إِلَّا ظَنًّا وَّ مَا نَحْنُ بِمُسْتَیْقِنِیْنَ‘‘ یہاں بھی ظن سے مراد معنیٰ اصطلاحی نہیں ہیں، کیونکہ کفار کو وقوعِ معاد کا ظنِ غالب وراجح بھی نہ تھا، وہ تو بالکل ہی منکر ومکذب تھے، چنانچہ خود قرآن میں ہے: ’’بَلْ کَذَّبُوْا بِالسَّاعَۃِ‘‘ پس یہاں ظن سے مراد جانبِ مرجوح بھی مراد نہیں، کیونکہ ان کو تو قیامت کا احتمال بھی نہ تھا، ان سب موارد کو دیکھ کر میں یہ کہتا ہوں کہ محاورہ میں ظن کے معنی خیال کے ہیں، خواہ وہ خیال صحیح ہو یا باطل، قوی ہو یا ضعیف، اس کو پیش نظر رکھ کر تمام آیات کو دیکھئے! سب حل ہو جائیں گی اور کوئی اشکال نہ رہے گا، چنانچہ ’’إِنَّ الظَّنَّ لایُغْنِیْ مِنَ الْحَقِّ شَیْئًا‘‘ میں بھی ظن سے مراد مجرد خیال بلادلیل ہے۔</p><h2 style="text-align:justify;">ظن کی اصطلاحی تعریف اور اس کی حجیت</h2><p style="text-align:justify;">ظنِ اصطلاحی جوکہ مفید ہے وہ خیال مع الدلیل ہے، دلائلِ شرعیہ سے اس کا معتبر وحجت ہونا معلوم ہوتا ہے، کیونکہ اس پر سب کا اتفاق ہے کہ قرآن میں بعض آیات مجملہ ومشکلہ بھی ہیں، سب کی سب مفسر ومحکم ہی نہیں ہیں اور جب بعض آیات مجمل ومشکل بھی ہیں تو ان کی کوئی تفسیر قطعی نہیں تو ظنی ہوگی، اب اگر ظن مطلقاً غیر معتبر ہے تو آیاتِ مجملہ ومشکلہ بالکل متروک العمل ہوجائیں گی، حالانکہ اس کا کوئی قائل نہیں۔</p><h2 style="text-align:justify;">ظن کے معتبر ہونے کا محلِ وموقع</h2><p style="text-align:justify;">ظن کا عقائد میں دخل نہیں، البتہ فقہیات میں ہے، کیونکہ فقہ میں ضرورت عمل کی ہے اور عقائد میں کونسی گاڑی اَٹکی ہے، اس کو طالب علم یاد رکھیں۔<br/>
عقائدِ قطعیہ کے لیے ضرورت ہے دلیلِ قطعی کی جو ثبوتاً بھی قطعی ہو اور دلالۃً بھی قطعی ہو اور عقائدِ ظنیہ کے لیے دلیلِ ظنی کافی ہے، بشرطیکہ اپنے ما فوق کے ساتھ معارض نہ ہو، ورنہ دلیل مافوق ماخوذ ہوگی اور یہ دلیل متروک ہوگی۔</p><h2 style="text-align:justify;">ظنی ہونے کا مقتضا</h2><p style="text-align:justify;">ظنی ہونے کا تقاضا ہی یہ ہے کہ جانبِ مخالف کا اس میں شبہ رہتا ہے، اگر تمہیں شبہ ہے تو ہوا کرے، اس سے مسئلہ کی ظنیت کی تاکید وتقویت ہوتی ہے، ایسے شبہ سے کچھ حرج نہیں ۔</p><h2 style="text-align:justify;">حسنِ ظن کا آخری مرحلہ</h2><p style="text-align:justify;">منتہاء حسنِ ظن یہ ہے کہ خود اس کے فعل میں تاویل مناسب کرکے اس کو قواعدِ شرعیہ کے تابع بنادے، نہ یہ کہ شریعت میں تبدیلی کرکے شریعت کو اس کے تابع بنادے۔</p><h2 style="text-align:justify;">ظن کے محمود ومذموم اور مقبول وغیر مقبول ہونے کا معیار</h2><p style="text-align:justify;">’’<span class="ar_writing">اِنَّ الظَّنَّ لاَیُغْنِیْ مِنَ الْحَقِّ شَیْئًا</span>‘‘ اہلِ علم کو اس مقام پر شبہ ہوجایا کرتا ہے کہ شریعت میں تو ظن کا اعتبار کیا گیا ہے، چنانچہ خبر واحد اور قیاس ظنی ہے، ظن وہ معتبر ہے جس کا استناد نص کی طرف ہے، چنانچہ خبر واحد جو ظنی ہے تو وہ اصل ہی میں ظنی الثبوت نہیں ہے، محض اس کی سند میں ظن عارض ہوگیا ہے، ورنہ بحیثیت رسول ہونے کے وہ فی نفسہٖ قطعی ہے۔ اسی طرح قیاس گو اصل ہی میں ظنی ہے، لیکن وہ خود مُثبِت نہیں ہے، بلکہ مُظہِر ہے اور مُثبِت تو نص ہے اور قیاس اس کی طرف مستند ہے۔ اور جس ظن پر ملامت ہے، اس سے مراد وہ ظن ہے جس کا مستند نص نہ ہو، محض تخمین اور رائے اس کا منشا ہو۔ نرا گمان جو دلائلِ شرعیہ سے ماخوذ نہ ہو وہ مُثبِت نہیں، تاوقتیکہ اس ظن کا کوئی مستند شرعی ہو، دین کے بارے میں کارآمد نہیں۔<br/>
دین کی قید اس لیے لگائی ہے کہ یہ ضروری نہیں کہ کسی امر میں کوئی گمان مفید نہ ہو، چنانچہ طب میں کہ وہ دین کا امر نہیں، ظن معتبر ہے۔ البتہ امرِ دنیوی میں بھی جہاں جس ظن کی ممانعت ہے، وہاں اس پر عمل جائز نہیں۔ مقصود یہ کہ دین کے بارے میں گمان اصلاً کوئی چیز نہیں، خواہ وہ گمان کرنے والا کتنا ہی بڑا ذہین ہو اور عاقل ہو۔ دین کے بارے میں جب تک دلیلِ شرعی نہ ہوگی، اس کا خیال معتبر نہ ہوگا۔</p><h2 style="text-align:justify;">ظن کی اقسام واحکام</h2><p style="text-align:justify;">ظن کی کئی قسمیں ہیں: ایک واجب، جیسے ظنِ فقہی غیر منصوص میں اور حسنِ ظن مع اللہ اور دوسرا مباح جیسے ظن اُمورِ معاش میں اور ایسے شخص کے ساتھ بدگمانی کرنا جس میں علانیہ علامات فسق کے پائے جاتے ہیں، جیسے شراب خانوں میں اور فاحشہ عورتوں کی دکانوں میں کسی کی آمد ورفت ہو اور اس پر فسق کا گمان ہوجائے، جائز ہے، مگر یقین نہ کرے۔ اسی طرح سوء ظن غیر اختیاری ہو، اس کے مقتضا پر عمل نہ ہو، اس میں بھی گناہ نہیں، بشرطیکہ حتی الامکان اس کو دفع کرے۔ اور تیسرا حرام، جیسے الہٰیات ونبوات میں بلادلیلِ قاطع، کلامیات وفقہیات میں خلافِ دلیلِ قاطع ظن کرنا یا جس میں علامات فسق کے قوی نہ ہوں، بلکہ ظاہراً اصلاح کے آثار نمودار ہوں، اس کے ساتھ سوء ظن کرنا یہ حرام ہے۔</p><h2 style="text-align:justify;">معاملات میں سوء ظن کا حکم </h2><p style="text-align:justify;">سوء ظن کے مقتضا پر عمل کرنا مظنون بہ کے حق میں تو حرام ہے، جیسے اس کی تحقیر کرنا، اس کو ضرر پہنچانا (لیکن) خود ظان کو اپنے حق میں جائز ہے، بایں معنیٰ کہ اس کی مضرت سے خود بچے۔<br/>
فرمایا کہ: معاملات میں تو سوء ظن چاہیے اور اعتقاد میں حسنِ ظن۔ اور معاملات میں سوء ظن سے مراد ہے کہ جس کا تجربہ نہ ہو چکا ہو، اس سے لین دین نہ کرے، روپیہ نہ دے تو اس معنی کو معاملات میں سوء ظن رکھے، باقی اعتقاد میں سب سے حسنِ ظن رکھے، کسی کو برا نہ سمجھے۔</p><h2 style="text-align:justify;">قرائن کے معتبر ہونے کی دلیل</h2><p style="text-align:justify;">حدیث: ’’ <span class="ar_writing">نہی طعام المتبارئین</span>‘‘ میں حضور  صلی اللہ علیہ وسلم  نے فخر کرنے والوں کے کھانے سے منع فرمایا ہے، حالانکہ زبان سے (فخر کا) کوئی بھی اقرار نہیں کرسکتا، پس اگر قرائن وغیرہ سے یہ بات نہیں معلوم ہوسکتی تو اس حدیث پر عمل کیوں کرہوسکتا ہے؟ اس سے صاف ظاہر ہے کہ قرائن وغیرہ سے فخر معلوم ہوجاتا ہے اور اس کا اعتبار کرنا جائز ہے۔</p><h2 style="text-align:justify;">عملیات ، جادو، جنات، نجومی وغیرہ سے حاصل شدہ علم کا شرعی درجہ اور اس کا حکم</h2><p style="text-align:justify;">سب کا قاعدہ مشترکہ یہی ہے کہ جس امر کے اثبات کا شرع میں جو طریق ہے، جب تک اس طریق سے وہ امر ثابت نہ ہو، اس کا کسی طرف منسوب کرنا جائز نہیں اور اپنے محل میں ثابت ہوچکا ہے کہ ان طرقِ اثبات میں شریعت نے الہام یا خواب یا کشف کو معتبر وحجت قرار نہیں دیا تو ان کی بنا پر کسی کو چور یا مجرم سمجھنا حرام اور سخت معصیت ہے۔<br/>
جو ذرائع شریعت کے نزدیک کوئی درجہ بھی نہیں رکھتے، ان پر حکم لگانا کس قدر سخت گناہ ہوگا؟ جیسے حاضرات کرنا چور کا نام نکالنے کے لیے یا لوٹا گھمانا یا آج کل جو عمل مسمریزم شائع ہوا ہے، یہ تو بالکل مہمل اور خرافات ہی ہیں۔<br/>
اس سے بڑھ کر یہ کہ کسی سحر یا کسی جن کے واسطے سے یا کسی نجومی یا پنڈت کے واسطے سے کسی چیز کا یقین کرلینا، خصوصاً جب کہ اس خبر سے کسی بری کو متہم کردیا جائے، ایسا شدید حرام ہے کہ کفر کے قریب ہے، ایسی ضعیف یا باطل بناؤں پر کسی کو چور سمجھ جانا اور کسی طرح کا شبہ کرنا جائز نہیں، مسلمانوں کے لیے اصل مدار علم وعمل ہے، تو دیکھ لو! جب شریعت نے ان کی دلالت کو حجت نہیں کہا، تم کیسے کہتے ہو؟</p><h2 style="text-align:justify;">تصرف، سحر، عملیات وتعویذات کا حکم</h2><p style="text-align:justify;">تصرف کا شرعی حکم یہ ہے کہ فی نفسہ مباح وجائز ہے، پھر غرض ومقصود کے تابع ہے، یعنی اگر اس کا استعمال کسی غرضِ محمود کے لیے کیا جائے تو یہ محمود سمجھا جائے گا، جیسے مشائخِ صوفیہ کے تصرفات اور اگر کسی مذموم مقصد کے لیے کیا جائے، پھر مذمت وکراہت میں جو درجہ اس کی غرض اور مقصد کا ہوگا، اسی کے مطابق اس کی مذمت وکراہت میںکمی بیشی ہوگی۔سحر میں اگر کلماتِ کفریہ ہوں مثل بہ استعانتِ کواکب وغیرہ تب تو کفر ہے، خواہ اس سے کسی کو ضرر پہنچایا جائے یا نفع پہنچایا جائے۔ اور اگر کلمات مفہوم نہ ہوں تو بوجہ احتمال کفر ہونے کے واجب الاحتراز ہے اور یہی تفصیل ہے تمام تعویذ گنڈوں اور نقش وغیرہ میں۔<br/>
عمل باعتبار اثر کے دو قسم کے ہیں: ایک قسم یہ کہ جس پر عمل کیا جائے، وہ مسخر اور مغلوب المحبت ومغلوب العقل ہوجائے، ایسا عمل اس مقصود کے لیے جائز نہیں جو شرعاً واجب نہ ہو، جیسے نکاح کرنا کسی معین مرد سے کہ شرعاً واجب نہیں، اس لیے اس کے لیے ایسا عمل جائز نہیں۔ دوسری قسم یہ کہ صرف معمول کو اس مقصود کی طرف توجہ بلامغلوبیت ہوجائے، پھر بصیرت کے ساتھ اپنے لیے مصلحت تجویز کرے، ایسا عمل مقصود کے لیے جائز ہے، اس حکم میں قرآن وغیر قرآن مشترک ہیں۔ رقیہ جائز تو ہے، مگر افضل یہی ہے کہ نہ کیا جائے۔</p><h2 style="text-align:justify;">بے خودی یا خواب کا حکم</h2><p style="text-align:justify;">خواب یا بے خودی حجتِ شرعیہ نہیں، اس سے نہ غیرِ ثابت‘ ثابت ہوسکتا ہے، نہ راجح‘ مرجوح، نہ مرجوح‘ راجح، سب احکام اپنے حال پر رہیں گے، البتہ اتنا اثر لینا شرع کے موافق ہے کہ جانبِ احوط کو پہلے سے زیادہ لے لیا جائے۔ خواب پر مسائل میں اعتماد کرنا جائز نہیں۔<br/>
خوابوں کا کیا اعتبار؟ اول تو خود خواب ہی کا حجت ہونا ثابت نہیں، پھر اس کی صحیح تعبیر کا سمجھ میں آجانا ضروری نہیں، خواب کسی حالت کی علت نہیں، ایک قسم کی علامت ہے اور علامت کبھی صحیح ہوتی ہے اور کبھی غلط، اس لیے جس چیز کی وہ علامت ہے، اس کی حقیقت دیکھنی چاہیے۔</p><h2 style="text-align:justify;">کشف کا حکم</h2><p style="text-align:justify;">(بہت سے امور) جوکہ صرف مکشوف ومشہور ہیں، جن کے حجت نہ ہونے پر دلائلِ شرعیہ موجود ہیں، اس حالت میں ان تفصیلات کا یا ان کے معانی کا اعتقادِ جازم رکھنا یا اس کے مقتضا پر عمل کو لازم سمجھنا یا ان کو مقصود بالذات یا مقصودیت کے لیے شرط سمجھنا ، جیساکہ اس وقت مشاہد ہے، یقیناً غلو فی الدین ہے۔<br/>
کشف اگر شرع سے متصادم نہ ہو تو اس میں دونوں امر محتمل ہیں، صحت بھی غلط بھی، خواہ اپنا کشف ہو، خواہ اپنے اکابر کا، بالخصوص جب کہ وہ کشف ذات وصفات سے متعلق ہو، جس میں ظنیات سے حکم کرنا محلِ خطر ومحتملِ معصیت ہے۔</p><h2 style="text-align:justify;">کشفِ قلوب کی دو قسمیں اور مسائلِ کشفیہ کا حکم</h2><p style="text-align:justify;">مسائلِ کشفیہ کے لیے یہی غنیمت ہے کہ وہ کسی نص سے متصادم نہ ہوں، یعنی کوئی نص ان کی نافی نہ ہو۔ باقی اس کی کوشش کرنا کہ نص کو ان کا مثبت بنایا جائے، اس میں تفصیل ہے، وہ یہ ہے کہ: اگر نص اس کی محتمل ہو تو درجۂ احتمال تک اس کا رکھنا غلو تو نہیں، مگر تکلف ہے اور اس کو درجۂ احتمال سے بڑھا دینا غلو ہے۔ اوراگر وہ محتمل بھی نہ ہو تو اس کا دعویٰ کرنا احتمالاً یا جزماً صریح تحریف ہے نص کی۔ البتہ اگر وہ دعویٰ بطور تفسیر یا تاویل کے نہ ہو، محض بطورعلمِ اعتبار کے ہو تو اس میں یہ تفصیل ہے کہ وہ حکم اگر کسی اور نص سے ثابت ہو تو وہ اعتبار داخلِ حدود ہے اور اگر وہ کسی اور نص سے ثابت نہ ہو تو وہ بھی تکلف ہے۔<br/>
تتمہ: کشفِ قلوب کی دوقسمیں ہیں: ایک بالقصد جس میں دوسرے کی طرف متوجہ ہوکر اس کے خطرات پر اطلاع حاصل کی جاتی ہے، یہ جائز نہیں، تجسس ہے، کیونکہ تجسس ا س کو کہتے ہیں کہ جو باتیں کوئی چھپانا چاہتا ہو، اس کو دریافت کرے۔ دوسری صورت یہ کہ بلاقصد کسی کے مافی الضمیر کا انکشاف ہوجائے اور یہ کرامت ہے۔</p><h2 style="text-align:justify;">فراست کا حکم</h2><p style="text-align:justify;">’’<span class="ar_writing">اتقوا فراسۃ المؤمن</span>‘‘ اس حدیث میں اصل ہے فراست کی اور وہ ایک قسم کا کشف ہے اور وہ بھی مثلِ کشف کے حجتِ شرعیہ نہیں۔</p><h2 style="text-align:justify;">علمِ قیافہ کی حقیقت اور اس کا حکم</h2><p style="text-align:justify;">فرمایا: ایک مرتبہ مولانا محمد یعقوب ؒ نے علم قیافہ کا حاصل بیان کیا تھا کہ باطنی نقص پر حق تعالیٰ کسی ظاہری ہیئت کو علامت بنا دیتے ہیں، تاکہ ایسے شخص سے احتیاط ممکن ہو، یہ حاصل ہے علمِ قیافہ کا، مگر ایسے اُمور و علامات کوئی حجتِ شرعیہ نہیں۔</p><h2 style="text-align:justify;">الہام اور کشف کا حکم </h2><p style="text-align:justify;">مکاشفہ تو حجت کے درجہ میں بھی نہیں ہے، بس اتنا ہے کہ اگر مکاشفہ شرع کے خلاف نہ ہو تو وہ خود صاحبِ کشف یا جو صاحبِ کشف کے اتباع کا التزام کرے اس کو عمل کر لینا جائز ہے اور کسی قدر مؤکد ہے۔ مؤکد ہونے کے یہ معنی ہیں کہ اگر عمل نہ کرے گا تو ضرور کسی ضررِ دنیوی میں مبتلا ہوگا، نہ کہ اُخروی میں۔ فرمایا کہ: اِلہام کی مخالفت سے بھی دنیا میں مواخذہ ہوجاتا ہے، مثلاً کسی بیماری میں مبتلا ہوجائے یا کوئی اور آفت آجائے، مگر آخرت میں نہیں ہوتا، کیونکہ الہام حجتِ شرعیہ نہیں، اس لیے اس کی مخالفت معصیت نہیں، جس سے آخرت میں مواخذہ ہو۔ اور وحی کی مخالفت سے آخرت میں بھی مواخذہ ہوتا ہے۔</p><h2 style="text-align:justify;">حدیثِ ضعیف کا حکم</h2><p style="text-align:justify;">حدیثِ ضعیف حسبِ تصریح اہلِ علم کسی حکمِ شرعی کے لیے مُثبِت نہیں ہوسکتی۔</p><h2 style="text-align:justify;">ادراک کا حکم</h2><p style="text-align:justify;">شیخ عبد الحق رحمۃ اللہ علیہ  نے لکھا ہے کہ ایک شخص ہمارے زمانہ میں ایسا صاحبِ فراست ہے کہ صرف صورت دیکھ کر نام بتلادیتا ہے، مجھے بھی حق تعالیٰ نے اتنی فہم عطا فرمائی ہے کہ طرزِ گفتگو سے مجھے انداز طبیعت کا معلوم ہوجاتا ہے، البتہ ایسا اِدراک بدون دلیلِ شرعی کے حجت نہیں۔</p><p style="text-align:justify;">’’<span class="ar_writing">شَرَائِعُ مَنْ قَبْلَنَا</span>‘‘ کا حکم</p><p style="text-align:justify;">اگر یہ شبہ ہو کہ ’’<span class="ar_writing">شَرَائِعُ مَنْ قَبْلَنَا</span>‘‘ ہمارے اوپر حجت نہیں تو اس کا جواب یہ ہے کہ ’’<span class="ar_writing">شَرَائِعُ مَنْ قَبْلَنَا</span>‘‘کو اگر ذکر فرماکر اُن پر نکیر نہ فرمائی گئی ہو تو ہمارے لیے بھی حجت ہیں۔<br/>
اس قاعدہ اصولیہ میں ایک قید مشہور ہے کہ نقل کرکے نکیر نہ کیا گیا ہو، اس میں اتنی تنبیہ ضروری ہے کہ یہ ضروری نہیں کہ اسی مقام پر نکیر ہو، بلکہ کسی نص میں بھی نکیر ہونا کافی ہے، ورنہ تبریۂ حضرت یوسفm کے قصہ میں جو اس شاہد کا منقول قول منقول ہے: ’’اِنْ کَانَ قَمِیْصُہٗ قُدَّ مِنْ قُبُلٍ‘‘ اور اس مقام پر نکیر نہیں ہے تو لازم آتا ہے کہ ہماری شریعت میں بھی حجت ہو، اس سے ان لوگوں کا بھی جواب ہوگیا جو سجدۂ ملائکہ واخوانِ حضرت یوسف علیہ السلام سے جوازِ سجدۂ تحیۃ پر استدلال کرتے ہیں۔ وجہ جواب ظاہر ہے کہ دوسری نصوص میں نکیر موجود ہے۔ <span class="ar_writing">وفی المقام تفریعان لطیفان یتعلقان بقصۃ موسٰی علیہ السلام مبنیان علی کون ما قص اﷲ ورسولہ علینا من نکیر حجۃ لنا، أحدہما إباحۃ مال الحربي برضاہ ولو بعقدٍ فاسدٍ، فإن استیجار الأم لإرضاع الابن عقدٌ فاسدٌ، وہو مذہب الحنفیۃ۔</span><br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">صفر المظفر ۱۴۴۶ھ - ستمبر 2024ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">افادات: حضرت مولانا اشرف علی تھانوی رحمۃ اللہ علیہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2024/10//1728796352_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-18d7bee63eae9980099f74e6-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"دلائلِ شرعیہ اور چند اہم دینی اصطلاحات  تعارف و احکام (دوسری اور آخری قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2024-09-01","dateModified":"2024-09-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"دلائلِ شرعیہ اور چند اہم دینی اصطلاحات تعارف و احکام (دوسری اور آخری قسط) علت و حکمت کا بیاناجتہاد کے ذریعہ حکم کی علت سمجھ کر اس کو متعدی کرنا جائز ہےاجتہاد سے جس طرح حکم کا استنباط کرنا جائز ہے، اسی طرح اجتہاد سے حدیث کو معلَّل سمجھ کر مقتضائے علت..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#aac3c4ccc5eac8cbc4dfd8c384cfcedf84dac1" title="info@banuri.edu.pk"><span class="__cf_email__" data-cfemail="6d04030b022d0f0c03181f0443080918431d06">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="18d7bee63eae9980099f74e6-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="18d7bee63eae9980099f74e6-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="18d7bee63eae9980099f74e6-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dbb834c770d72',t:'MTczMTMyMjM0NC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>