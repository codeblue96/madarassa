<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="۱۔میں درج ذیل حدیث شریف کے بارے میں  یہ جاننا چاہتاہوں کہ سند کے اعتبار سے  اس حدیث کاحکم  کیاہے؟ اور یہ حدیث  کونسی کتاب میں موجود ہے؟&#34;بينَ كلِّ أذانينِ صلاةٌ إلّا المغربَ&#34;.۲۔ نیز مغرب کی نماز میں تعجیل کا حکم کون کونسی احادیث میں ہے؟"><meta name="keywords" content="روایت:’’بين,كل,أذانين,صلا..."><meta property="og:image" content="https://www.banuri.edu.pk/assets/dataimages/darulifat.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="618316b9d72144b27e3b90f9-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="618316b9d72144b27e3b90f9-text/javascript"></script><title>روایت:’’بين كل أذانين صلاة إلا المغرب‘‘ کی تحقیق وتشریح/ مغرب میں تعجیل سے متعلق روایات | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>دارالافتاء</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 listing-bok"><div class="row"><div class="col-md-12" id="header_darulifta"><div class="row"><img src="https://www.banuri.edu.pk/assets/dataimages/xreadquestion.jpg.pagespeed.ic.1x6ROEbvKH.jpg" alt="" class="img-responsive"><div class="big-hr">&nbsp;</div></div></div><div class="col-md-12"><h3 class="text-red">روایت:’’بين كل أذانين صلاة إلا المغرب‘‘ کی تحقیق وتشریح/ مغرب میں تعجیل سے متعلق روایات</h3><hr class="big-hr"></div><div class="col-md-12 sawal-jawab"><h3 class="question_heading">سوال</h3><p><p style="text-align:justify;">۱۔میں درج ذیل حدیث شریف کے بارے میں  یہ جاننا چاہتاہوں کہ سند کے اعتبار سے  اس حدیث کاحکم  کیاہے؟ اور یہ حدیث  کونسی کتاب میں موجود ہے؟</p><p style="text-align:justify;"><span class="ar_writing">"بينَ كلِّ أذانينِ صلاةٌ إلّا المغربَ".</span></p><p style="text-align:justify;">۲۔ نیز مغرب کی نماز میں تعجیل کا حکم کون کونسی احادیث میں ہے؟</p></p><h4 class="question_heading">جواب</h4><p><p style="text-align:justify;">۱۔سوال میں جس روایت کے الفاظ ذکر کرکے  اُس کی اسنادی حیثیت کے متعلق دریافت کیا گیا ہے،  یہ  روایت<span class="ar_writing">"الكتب الستة"</span> ودیگر کتبِ حدیث میں الفاظ کے معمولی فرق کے ساتھ  مذکور ہے۔<span class="ar_writing">"صحيح البخاري"</span>میں یہ روایت  <span class="ar_writing">"عبدُ اللهِ بنُ يزيدَ، قالَ: حدّثنا كهمسُ بنُ الحسنِ عنْ عبدِ اللهِ بنِ بُريدةَ عنْ عبدِ اللهِ بنِ مُغفّلٍ-رضي الله عنه-"</span>کے طریق سے درج ذیل الفاظ میں مذکور ہے:</p><p class="indent" style="text-align:justify;"><span class="ar_writing">"قالَ النّبِيُّ -صلّى الله عليه وسلّم-: بينَ كُلِّ أذانينِ صلاةٌ، بينَ كُلِّ أذانينِ صلاةٌ، ثُمّ قالَ في الثّالثةِ: لِمَنْ شاءَ".</span></p><p class="indent" style="text-align:left;"><span class="ar_writing">(صحيح البخاري، كتاب الأذان، باب: بين كل أذانين صلاة لمن شاء، 1/128، رقم:627، ط: دار طوق النجاة)</span></p><p style="text-align:justify;">ترجمہ:</p><p class="indent" style="text-align:justify;">’’ نبی کریم صلی اللہ علیہ وسلم نے ارشاد فرمایا: ہر دو اذانوں(یعنی  اذان واقامت) کے در میان نماز ہے،  ہر دو اذانوں(یعنی اذان واقامت) کے درمیان نماز ہے(یعنی ہر اذان واقامت کے درمیان نماز پڑھنا   مستحب  ہے)،  پھر تیسر ی مرتبہ ارشاد فرمایا: یہ نماز اُس کے لیے ہے جو پڑھنا چاہے(یعنی یہ نماز پڑھنا واجب نہیں، بلکہ مستحب ہے)‘۔</p><p style="text-align:justify;"><span class="ar_writing">"كشف الأستار عن زوائد البزار"</span> میں یہ روایت  <span class="ar_writing">"عبدُ الواحدِ بنُ غياثٍ، ثنا حيّانُ بنُ عُبيدِ اللهِ عنْ عبدِ اللهِ بنِ بُريدة عنْ أبيهِ"</span>کے طریق سے درج ذیل الفاظ میں مذکور ہے:</p><p class="indent" style="text-align:justify;"><span class="ar_writing">"أنّ النّبِيَّ -صلّى الله عليه وسلّم- قالَ: بينَ كُلِّ أذانينِ صلاةٌ إلّا المغرِبَ"</span></p><p class="indent" style="text-align:left;"><span class="ar_writing">(كشف الأستار، أبواب صلاة التطوع، باب: بين كل أذانين صلاة، 1/334، رقم:693، ط: مؤسسة الرسالة - بيروت)</span></p><p style="text-align:justify;">ترجمہ:</p><p class="indent" style="text-align:justify;">’’نبی کریم صلی اللہ علیہ وسلم نے ارشاد فرمایا: ہردو  اذانوں (یعنی اذان واقامت) کے درمیان نماز ہےسوائے مغرب کے(یعنی  ہر اذان واقامت کے درمیان نماز پڑھنا  مستحب  ہے، سوائے مغرب کے، کہ اُس میں اذان واقامت کے درمیان   نفل نماز پڑھنا امام ابوحنیفہ رحمہ اللہ کے نزدیک     مکروہ ہے)‘‘۔</p><p style="text-align:justify;"> مذ کورہ  روایت  حضرت عبد اللہ  بن بریدہ  رحمہ اللہ سے اُن کے مختلف  شاگردوں نے رویت کی ہے، اور سبھی نے<span class="ar_writing">"بينَ كُلِّ أذانينِ صلاةٌ"</span>کے الفاظ سے روایت کی ہے، البتہ صرف  اُن  کے ایک شاگرد حیّان (  جواگرچہ  امام بزار رحمہ اللہ وغیرہ کے نزدیک صدوق ہے،  اُس )نے اس روایت کی سند اور متن دونوں میں دیگر   روات کی مخالفت کی ہے،   سند میں  اس نے  یوں کہا ہے:<span class="ar_writing">"عنْ عبدِ اللهِ بنِ بُريدة عنْ أبيهِ"</span>،   جب کہ دیگر روات  یوں روایت کرتے ہیں:<span class="ar_writing">"عنْ عبدِ اللهِ بنِ بُريدةَ عنْ عبدِ اللهِ بنِ مُغفّلٍ-رضي الله عنه-"</span>،متن میں اس نے <span class="ar_writing">"إلا المغرِبَ"</span> کا اضافہ کیا ہے،  جب کہ   حضرت عبد اللہ بن بریدہ رحمہ اللہ کے دیگر شاگرد یہ اضافہ ذکر نہیں کرتے ۔</p><p style="text-align:justify;"> حافظ ابنِ جوزی رحمہ اللہ، حیّان  کے متعلق فرماتے ہیں: یہ کذّاب ہے، لیکن حافظ زیلعی رحمہ اللہ  فرماتے ہیں: حیّان دو ہیں: ایک حیّان بن عبد اللہ ہے، وہ کذّاب ہے، دوسرا حیّان بن عبید اللہ  ہے، وہ ثقہ ہے۔امام بزار رحمہ اللہ سے منقول ہے کہ  اس روایت میں  حیّان بن عبید اللہ ہے، وہ بصری ہے، ثقہ ہے، حافظ سیوطی رحمہ اللہ  نے  <span class="ar_writing">"اللآلي المصنوعة"</span>میں لکھا ہےکہ حافظ ابنِ جوزی رحمہ اللہ  کو(حیّان کی وجہ سے) اس روایت پر موضوع ہونے کا حکم لگانے میں تسامح ہوا ہے، پھر اُنہوں نے بھی  حیّان کے بارے میں  حافظ زیلعی رحمہ اللہ والی تفصیل ذکر کی ہے۔</p><p style="text-align:justify;">حضرت مولانا محمد انورشاہ کشمیری رحمہ اللہ نے <span class="ar_writing">"فيض الباري شرح صحيح البخاري"</span>میں مذکورہ روایت پر سیر حاصل  بحث فرمائی ہے، جس سے اس روایت سے متعلق  تمام  پہلو     خوب واضح ہو جاتے ہیں، ذیل میں انہی کی  عبارت کی روشنی میں تفصیل ذکر کی جاتی ہے:</p><p class="indent" style="text-align:justify;"> حضرت  کشمیری رحمہ اللہ فرماتے ہیں: ممکن ہے  حدیث تو  <span class="ar_writing">"إلّا المغرِبَ"</span>کے استثناء کے بغیر ہو، مگر جب راوی نے مغرب کی نماز سے پہلے  دورکعتیں پڑھنے  کے معمول    کا مشاہدہ نہ کیا ہو  تو   اُس نے اپنی طرف سے <span class="ar_writing">"إلّا المغرِبَ"</span> <span class="ur_writing">کے الفاظ</span>ملحق کردیے ہوں، جیساکہ حضرت  عبد اللہ بن عمر رضی اللہ عنہما نے کیا ہے  ، اُنہوں نےمغرب کی نماز سے پہلے دو رکعتیں پڑھنے  کے معمول  کا  مشاہدہ نہ ہونے پر نفی کی بنیاد رکھی ہے، <span class="ar_writing">"سنن أبي داود"</span> میں ہے:<span class="ar_writing">"سُئِلَ ابن عمر -رضي الله عنهما- عنِ الرّكعتينِ قبلَ المغربِ، فَقالَ: مَا رأيتُ أحدًا علَى عهدِ رسولِ اللهِ -صلّى الله عليه وسلّم- يُصلِّيهما ... إلخ"</span>(حضرت  عبد اللہ بن عمر  رضی اللہ عنہما  سے  مغرب کی نماز  سے پہلے دو رکعتیں  پڑھنے کے متعلق دریافت کیا گیا تو اُنہوں نے فرمایا: میں نے  رسول اللہ صلی اللہ علیہ وسلم کے زمانے میں کسی کو  یہ دو رکعتیں  پڑھتے  ہوئے نہیں دیکھا)، پس  حضرت عبد اللہ بن عمر رضی اللہ عنہما  کے پاس مشاہدہ کے علاوہ کوئی  اور دلیل نہیں تھی جس پر وہ مغرب کی نماز  سے پہلے  دو رکعتیں  پڑھنے کی  نفی کی بنیاد رکھ دیتے( اس لیے اُنہوں نے اسی پر نفی کی بنیاد رکھی ہے)۔اسی طرح جس نے   <span class="ar_writing">"إلّا المغرِبَ"</span>کے استثناء کا اضافہ کیا ہے   اُس نے بھی  اس کا اضافہ اس لیے  کیا ہے کہ اُس نے مغرب کی نماز  سے پہلے دو رکعتیں  پڑھنے کامعمول  نہیں دیکھا، نہ کہ اس وجہ سے  کہ اس کے پاس  اس بارے میں کوئی جزئی مروی تھی۔</p><p class="indent" style="text-align:justify;">خلاصہ کلام یہ ہے کہ  اس باب   میں تین  روایات مذکور ہیں: پہلی روایت،   حدیثِ عام ہےجس میں   نفی یا اثبات  کسی بھی  اعتبار سے مغرب کی نماز سےپہلے دور کعتیں  پڑھنے کے بارے میں تعرض نہیں کیا گیا، دوسری روایت  وہ   ہے جس میں    مغرب کی نماز   سے پہلے دور رکعتیں  پڑھنے کا حکم دیا گیا ہے(یعنی <span class="ar_writing">"صلُّوا قبلَ المغربِ"</span>)، تیسری روایت    وہ ہے جس  میں پانچوں نمازوں سے مغرب کی نماز  کا اسثناء کیا گیا ہے۔ </p><p class="indent" style="text-align:justify;">حضرت کشمیری رحمہ اللہ فرماتے ہیں: میرے دل میں یہ بات آتی ہے کہ حدیثِ مرفوع تو حدیث ِ عام  ہی ہے(یعنی نبي کریم صلی اللہ علیہ وسلم سے تو صرف عمومی الفاظ:<span class="ar_writing">"بينَ كُلِّ أذانينِ صلاةٌ"</span>ہی مروی ہیں) ، پھر جس کا مذہب مغرب کی نماز  سے پہلے   نفل  نماز پڑھنے  کا تھا، اُس نےسردِ روایت کے طور پر نہیں،بلکہ  روایتِ معنی اور  بیانِ مسئلہ  کے لیے دوسرے الفاظ میں روایت کردیا(یعنی  یہ الفاظ حدیث میں  تو مذکور نہیں تھے  ، بلکہ راوی نے بیانِ مسئلہ  کے لیے اپنی الفاظ میں اُسے بیان کردیا)،  اور جس  نے پانچوں نمازوں سے مغرب کی نماز  کا استثناء کیا ہے اُس نے خارج   کو دیکھا ہے، جب اُس نے  خارج میں مغرب کی نماز سے پہلے  کسی کو اس پر  عمل کرتے ہوئے نہیں دیکھا تو   اُس نے  اس وجہ سے مغرب کی نماز کو اس حکم سے    خارج کردیا، نہ کہ اس وجہ سے کہ  مغرب کی نماز کے   اسثناء اُس کے نزدیک مرفوع تھا،  (مغرب کی نماز کے استثناء کے مرفوع نہ ہونے کی دلیل )  دیکھئے  جب حضرت عبد اللہ بن عمر رضی اللہ عنہما سے    مغرب کی نماز سے پہلے دو رکعتیں  پڑھنے  کے بارے میں دریافت کیاگیا تو وہ نبی کریم صلی اللہ علیہ وسلم سے  اس بارے میں کوئی  صراحت نہیں لائے ، بلکہ  اُنہوں نے   اپنے مشاہدہ  اور  معمول نہ  ہونے  کی بنیاد پر نفی کی ہے(اس سے معلوم ہوا کہ اُن کے پاس    اس بارے میں نبی کریم صلی اللہ علیہ وسلم کی کوئی صریح حدیث نہیں تھی جبھی اُنہوں نے اپنے مشاہدہ  اور معمول نہ ہونے پر نفی کی بنیاد رکھی)  ، اسی طرح  مغرب کی نماز کے اسثناء کا حال  سمجھا جائے (کہ اس کے پاس  مغرب کی نماز کے  استثناء کے بارے میں   نبی کریم صلی اللہ علیہ وسلم سے کوئی صریح روایت نہیں تھی  ،بلکہ   اُس نے خارج اور مشاہدہ کی بنیاد پر  اس کا استثناء کیا ہے)۔  پھر  اس روایت کے روات میں سے کسی نے اس کاذکر نہیں کیا کہ وہ اس پر عمل کرتے تھے، اس  سےیہ بات  محقق ہوگئی کہ جس نے  مغرب  کی نماز سے پہلے دو رکعتیں پڑھی ہیں اُس نے حدیث کے الفاظ ِ عموم پر عمل کیا ہے، اور جس نے نہیں پڑھیں اُس نے مشاہدہ  کو دیکھا ہے۔</p><p class="indent" style="text-align:justify;">بالجملہ  امام ابو حنیفہ رحمہ اللہ کا مذہب ہی مذہب ِ منصور ہے، یہی جمہور کا مذہب ہے،  جیساکہ امام نووی رحمہ اللہ نے  اس کی تصریح کی ہے،  نیز  خلفائے اربعہ  و دیگر حضرات  سے مغرب کی نماز سے پہلے دو رکعتیں نہ پڑھنے  کی  صراحت کے بعد بھی  اگر کوئی  امام ابو حنیفہ رحمہ اللہ پر رد کرے تو اُسے ذرا  دیکھنا چاہیے کہ اس  سب کے باوجود کیا  یہ کوئی   مناسب عمل ہے؟!</p><p class="indent" style="text-align:justify;">حضرت کشمیری رحمہ اللہ فرماتے ہیں:میرے نزدیک حاصل یہ ہے  کہ  ایک زمانہ میں مغرب کی نماز  سے پہلے یہ دو رکعتیں  پڑھی جاتی رہیں ،پھر   ان کے ترک پر عمل  منتہی ہوگیا،  جیساکہ حضرت  عبد اللہ بن عمر رضی اللہ  عنہما   کی روایت اوپر گزری ، اور <span class="ar_writing">"سنن النسائي، باب الرخصة في الصلاة قبل المغرب"</span> میں ہے:<span class="ar_writing">"أنّ أبا تميمٍ الجَيْشَانِيَّ قامَ لِيركعَ ركعتينِ قبلَ المغربِ، فقلتُ لِعقبةَ بنِ عامرٍ: اُنْظُرْ إلَى هَذا، أيَّ صلاةٍ يُصلِّيْ؟ فَالتفتَ إليهِ فَرآهُ، فَقالَ: هَذِه صلاةٌ كُنّا نُصلِّيها علَى عهدِ رسولِ اللهِ -صلّى الله عليه وسلّم-"</span> (حضرت ابو تمیم الجیشانی رضی اللہ عنہ  (مغرب کی نماز سے پہلے ) دو رکعتیں  پڑھنے کے لیے کھڑے ہوئے   تو میں ( ابو الخیر) نے حضرت عقبہ بن عامر رضی اللہ عنہ سے کہا: اسے دیکھو ،یہ کونسی  نماز پڑھ رہا ہے؟ وہ اًُس کی طرف متوجہ  ہوئے اور اُنہیں  دیکھا،  تو وہ  کہنے لگے:یہ  وہ نماز ہے جو ہم  رسول اللہ صلی اللہ علیہ وسلم کے زمانے میں پڑھا کرتے تھے)، اس حدیث  سے دوباتیں ثابت ہوئیں: یہ دور کعتیں نبی کریم صلی اللہ علیہ وسلم کے زمانے میں پڑھی جاتی  تھیں ، پھر ان کا معمول  ختم  ہوگیا،  یہاں تک کہ ان کے انکار تک نوبت  پہنچ گئی، راوی کے الفاظ :<span class="ar_writing">"أيَّ صلاةٍ يُصَلِّي؟"</span>دیکھئے، کیسے اُن کے بارے میں  پوچھ رہے ہیں؟! گویا اس کی اصل سے واقف ہی نہیں ۔باقی رہا حضرت ابوتمیم رضی اللہ عنہ  کا عمل تو  اذواق میں سے ہے، اور مسائل امر ونہی سے ماخوذ ہوتے ہیں ،لوگوں کے اذواق سے ماخوذ نہیں ہوتے، اس لیے    کہ لوگوں کے اذواق اپنی اپنی پسند کے مطابق  ہوتے ہیں۔</p><p style="text-align:justify;"><strong>خلاصہ کلام:</strong></p><p style="text-align:justify;"> حضرت کشمیری رحمہ اللہ کی  بیان کردہ مذکورہ تحقیق  وتفصیل کا خلاصہ یہ ہے کہ  نبی کریم صلی اللہ  علیہ وسلم سے  تو<span class="ar_writing">"إلّا المغرِبَ"</span> کے اسثثناء کے بغیر عمومی الفاظ:<span class="ar_writing">"بينَ كُلِّ أذانينِ صلاةٌ"</span>ہی مروی ہیں ، تاہم  ایک زمانہ میں مغرب کی نماز  سے پہلے یہ دو رکعتیں  پڑھی جاتی رہیں  ہیں ،پھر   ان کے ترک کا معمول ہوگیا تھا ، یہاں تک کہ خلفائے  اربعہ   ودیگر حضرات کے متعلق بھی اس کے ترک کی صراحت   مذکور  ہے۔ پھر  جس نے خارج میں   مغرب کی نماز سے  نفل نماز پڑھنے کا معمول نہیں دیکھا تو اُس نے خارج  اور اپنے  مشاہدہ کی بنیاد پر  مغرب کی نماز کو اس حکم سے خارج کردیا، بعد ازاں   جس نے  مغرب  کی نماز سے پہلے دو رکعتیں پڑھی ہیں اُس نے حدیث کے الفاظ ِ عموم پر عمل کیا ہے، اور جس نے نہیں پڑھیں اُس نے مشاہدہ  کو دیکھا ہے۔</p><p style="text-align:justify;"><span class="ar_writing">"فتح الباري شرح صحيح البخاري"</span> میں ہے:</p><p class="indent" style="text-align:justify;"><span class="ar_writing">"وأمّا روايةُ حيّان -وهو بفتح المهملة والتحتانية- فَشاذّةٌ؛ لِأنّه وإنْ كانَ صدوقاً عندَ البزّارِ وغيرِه، لَكنّه خالفَ الحفّاظَ مِنْ أصحابِ عبدِ اللهِ بنِ بُريدة في إسنادِ الحديثِ ومتنِه".</span></p><p class="indent" style="text-align:left;"><span class="ar_writing">(فتح الباري، كتاب الأذان، باب كم بين الأذان والإقامة، 2/108، ط: دار المعرفة - بيروت)</span></p><p style="text-align:justify;"><span class="ar_writing">"إعلاء السنن"</span> میں ہے:</p><p class="indent" style="text-align:justify;"><span class="ar_writing">"قلتُ: أمّا مخالفتُه في الإسنادِ فَبأنّه قالَ: "عنْ عبدِ اللهِ بنِ بُريدةَ عنْ أبيهِ، وغيرُه مِنَ الحفّاظِ يروُوْنَه "عنْ عبدِ اللهِ بنِ بُريدةَ عنْ عبدِ اللهِ بنِ مُغفّلٍ"، ومخالفتُه في المتنِ بِأنّه زادَ "إلّا المغرِبَ"، وعامّةُ أصحابِ عبدِ اللهِ بنِ بُريدةَ لَا يذكرُوْنَ هَذِه الزّيادةَ".</span></p><p class="indent" style="text-align:left;"><span class="ar_writing">(إعلاء السنن، كتاب الصلاة، باب الأوقات المكروهة، 2/557، ط: دار الفكر - بيروت)</span></p><p style="text-align:justify;"><span class="ar_writing">"السنن الكبرى للبيهقي"</span>میں ہے:</p><p class="indent" style="text-align:justify;"><span class="ar_writing">"ولَعلَّه لمّا رأَى العامّةَ لَا تُصلِّي قبلَ المغربِ توهَّم أنّه لَا يُصلَّى قبلَ المغربِ، فَزادَ هَذِه الكلمةَ في الخبرِ".</span></p><p class="indent" style="text-align:left;"><span class="ar_writing">(السنن الكبرى، جماع أبواب صلاة التطوع، باب من جعل قبل صلاة المغرب ركعتين، 2/667، ط: دار الكتب العلمية - بيروت)</span></p><p style="text-align:justify;"><span class="ar_writing">"فيض الباري شرح صحيح البخاري"</span>میں ہے:</p><p class="indent" style="text-align:justify;"><span class="ar_writing">"ثُمّ وردتْ في الحديثِ العامِ زيادةٌ عندَ الدّارقطنِيِّ و"مسند البزّارِ" هَكذَا: "بينَ كُلِّ أذانينِ صلاةٌ إلّا المغرِبَ". اه. وهُو عجيبٌ، فإنّ استثناءَ المغربِ يُناقِضُ صراحةً قولِه: "صلُّوا قبلَ المغرِبِ"، ولَا يَلْتَقِي الأمرُ بِها معَ استثنائِها حتّى يَلْتَقِي السُّهيلُ معَ السُّها.  قِيْلَ: فِي إسنادِ الاستثناءِ حيّانُ بنُ عبدِ اللهِ، وقالَ ابنُ الجوزِيُّ: إنّه كذّابٌ، ومرَّ عليْهِ الزّيلعِيُّ وقالَ: إنّه اثنانِ: ابنُ عبدِ اللهِ، وهُو كذّابٌ، وابنُ عُبيدِ اللهِ، وهُو ثِقةٌ، ونُقِلَ عنِ البزّارِ: أنّ حيّانَ هَهُنا هُو ابنُ عُبيدِ اللهِ، وهُو بصرِيٌّ، ثِقةٌ، ومرَّ عليْهِ السُّيوطِيُّ في "اللآلى المصنوعةِ"، وقالَ: وسَها ابنُ الجوزِيِّ في حُكمِه بِالوضعِ، ثُمّ قرّرهُ بِما مرَّ، فَالرّوايةُ صحيحةٌ ... </span></p><p class="indent" style="text-align:justify;"><span class="ar_writing">قلتُ: ولعلّ الحديثَ كانَ بِدُونِ الاستثناءِ، إلّا أنّ الراوِيَ لمّا لَمْ يُشاهِدْ بِهما العملَ ألحقَ بِه الاستثناءَ مِنْ قِبَلِ نفسِه، كمّا فعلَ ابنُ عمرَ -رضي الله عنهما-، وبنَى نفْيَه علَى انتفاءِ المشاهدةِ عِنْدَهُ، فَعِنْدَ أبِيْ داودَ قالَ: سُئَل ابنُ عمرَ -رضي الله عنهما- عنِ الرّكعتينِ قبلَ المغرِبِ، فَقالَ: مَا رأيتُ أحداً علَى عهدِ رسولِ اللهِ -صلّى الله عليه وسلّم- يُصلِّيهما... إلخ. فَليسَ عِنْدَهُ غيرَ تِلكَ المشاهدةِ، فَبنَى عليْهَا النّفيَ. وهَكذَا حالُ مَنْ زادَ الاستثناءَ فَإنّما زادَهُ لِأجلِ أنّه افتقدَ بِهما العملَ، لَا أنّه كانَ مرويّاً عِنْدَهُ جُزئيّاً.</span></p><p class="indent" style="text-align:justify;"><span class="ar_writing">وتحصّلَ مِنَ المجموعِ: أنّ في البابِ ثلاثَ رواياتٍ: الأُوْلَى: الحديثُ العامُّ بِدُوْنِ تعرّضٍ إلَى المغرِبِ نفياً وإثباتاً، والثّانِيْ: الأمرُ بِها جُزئيّاً، والثّالثُ: استثناؤُها عنِ الخمسِ. والّذِيْ يدورُ بِالبالِ - وإنْ لَمْ يكنْ لهُ بالٌ - أنّ الحديثَ المرفوعَ هُو الحديثُ العامُ، ثُم مَنْ كانَ مذهبُه الصّلاةُ قبلَ المغرِبِ رَواهَا علَى اللفظِ الثّانِيْ علَى طريقِ روايةِ المعنَى وبياناً لِلمسألةِ، لَا علَى شاكلةِ سَرْدِ الرّوايةِ. ومَنْ اسْتَثْنَاهَا عنِ الخمسِ نظرَ إلَى الخارجِ، ولمّا لم يجد فيهِ أحداً يعملُ بِهما أخرجَهما عنِ الأمرِ بِالصّلاةِ لَا محالةَ، لَا أنّ الاستثناءَ مرفوعٌ عِنْدَهُ، أَلَا ترَى أنّ ابنَ عمرِ -رضي الله عنهما- لمّا سُئَلَ عنْهما لَمْ يأتِ بِصريحِ النّهيِ عنِ النّبِيِّ -صلّى الله عليه وسلّم-، وإنّما نفاهُما بِناءً علَى مُشاهدتِه وفُقدانِ العملِ، هَكذَا فَليَفْهَمْ حالَ الاستثناءِ. ثُمّ لَمْ يذكرْ راوٍ مِنْ رُواةِ هَذِه الرّوايةِ أنّ واحداً مِنْهُمْ كانَ يعملُ بِهما، وهَذا يُحقِّقُ أنّ مَنْ صلّى بِهما فَقد عمِل بِألفاظِ الحديثِ، ومَنْ تركَهما فَقَدْ نظرَ إلَى المُشاهدةِ.</span></p><p class="indent" style="text-align:justify;"><span class="ar_writing">وبِالجملةِ إنّ مذهبَ الإمامِ هُو المذهبُ المنصورُ، وإليهِ ذهبَ الجمهورُ، كَما صرّح بِه النّووِيُّ، ثُمّ إنّه معَ التصريحِ بِعملِ الخلفاءِ الأربعةِ وغيرِهم علَى التّركِ أرادَ أنْ يردَّ علَى أبِيْ حنيفةَ -رحمه الله تعالى- فَلْيَنْظُرْ هَل يُناسِبُ هَذا بعدَ ذلكَ؟! وإنْ تعدلُوْا هُو أقربُ لِلتّقوَى، واللهُ المُستعانُ.</span></p><p class="indent" style="text-align:justify;"><span class="ar_writing">ومَا تحصّلَ عِنْدِيْ: أنّهما قَدْ عمِل بِهما في زمنٍ، ثُمّ انتهَى العملُ بِالتّركِ، كَما مرّ عنِ ابنِ عمرَ -رضي الله عنهما-، وعِنْدَ النّسائِيِّ في بابِ الرُّخصةِ في الصّلاةِ قبلَ المغرِبِ: أنّ أبا تميمٍ الجَيْشَانِيَّ قامَ لِيركعَ ركعتينِ قبلَ المغرِبِ، فَقلتُ لِعقبةَ بنِ عامرٍ: اُنْظُرْ إلَى هَذا، أيَّ صلاةٍ يُصلِّي؟ فَالتفتَ إليهِ فَرآهُ، فَقالَ: هَذِه صلاةٌ كُنّا نُصلِّيها علَى عهدِ رسولِ اللهِ -صلّى الله عليه وسلّم-. اه. فَثبتَ مِنْهُ الجزآنِ، أيْ: أنّها كانتْ في عهدِ النّبِيِّ -صلّى الله عليه وسلّم-، ثُمّ انقطعَ بِهما العملَ حتّى أفضَى إلَى الإنكارِ عليْهِما، ألَا ترَى إلَى قولِه: "أيَّ صلاةٍ يُصلِّي؟" كيفَ يَتساءلُ عنْها كأنّه لَا يعرِفُ أصْلَها. بَقِيَ عملُ أبِيْ تميمٍ، فَتِلْكَ أذواقٌ لِلنّاسِ ...  وبِالجُملةِ: المسائلُ إنّما تُؤْخَذُ مِنَ الأمرِ والنّهيِ، لَا مِنْ أذواقِ النّاسِ، وإنّ لِلنّاس فِيْمَا يعشِقُوْنَ مذاهبُ".</span></p><p class="indent" style="text-align:left;"><span class="ar_writing">(فيض الباري، باب كم بين الأذان والإقامة ومن ينتظر الإقامة، ج:2، ص:190-192)</span></p><p style="text-align:justify;">۲۔ مغرب کی نماز میں تعجیل سے متعلق چند روایات درج ذیل  ہیں:</p><p class="indent" style="text-align:justify;"><span class="ar_writing"><span class="ur_writing">۱۔</span></span><span class="ar_writing">"حدّثنا محمّد بنُ بشّارٍ، قالَ: حدّثنا محمّد بنُ جعفرَ، قال: حّدثنا شعبةُ عنْ سعد بنِ إبراهيم عنْ محمّد بنِ عمرو بنِ الحسن بنِ علِيٍّ، قال: قدِم الحجّاجُ فَسألْنا جابر بنَ عبد الله-رضي الله عنه-، فقالَ: كانَ النّبِيُّ -صلّى الله عليه وسلّم- يُصلِّي الظّهرَ بِالهاجِرةِ، ...  والمغرِبَ إذا وجبتْ ...إلخ".</span></p><p class="indent" style="text-align:left;"><span class="ar_writing">(صحيح البخاري، كتاب مواقيت الصلاة، باب وقت المغرب، 1/116، رقم:560، ط: دار طوق النجاة)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) جابر رضی اللہ عنہ فرماتے ہیں: رسول اللہ صلی اللہ علیہ وسلم ظہر کی نماز  دوپھر ڈھلے پڑھتے تھے ، ۔۔۔اور مغرب کی نماز وقت ہوتے ہی پڑھتے   تھے‘‘۔</p><p class="indent" style="text-align:justify;"><span class="ar_writing"><span class="ur_writing">۲۔</span>"حدّثنا محمّد بنُ مهران، قالَ: حدّثنا الوليدُ، قالَ: حدّثنا الأوزاعِيُّ، قال: حدّثنا أبو النَّجاشِيِّ صُهيبٌ مَوْلَى رافِع بنٍ خديجٍ -رضي الله عنه-، قال: سمعتُ رافِع بنَ خديجٍ-رضي الله عنه-، يقولُ: كُنّا نُصلِّي المغرِبَ معَ النّبِيِّ -صلّى الله عليه وسلّم-، فَينصرِفُ أحدُنا وإنّه لَيُبْصِرُ مواقِعَ نَبْلِه".</span></p><p class="indent" style="text-align:left;"><span class="ar_writing">(صحيح البخاري، كتاب مواقيت الصلاة، باب وقت المغرب، 1/116، رقم:559، ط: دار طوق النجاة)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) رافع بن خدیج  رضی اللہ عنہ فرماتے ہیں: ہم نبی کریم صلی اللہ علیہ وسلم کے ساتھ مغرب کی نماز پڑھتے تھے ، پھر  ہم میں سے  کوئی (نماز سے فارغ ہوکر )واپس  لوٹتا تو وہ اپنے تیر کے گرنے کی جگہ دیکھ لیتا تھا‘‘۔</p><p class="indent" style="text-align:justify;"><span class="ar_writing"><span class="ur_writing">۳۔</span></span><span class="ar_writing">"حدّثنا المكِيُّ بنُ إبراهيم، قالَ: حدّثنا يزيد بنُ أبِيْ عُبَيْدٍ عنْ سلمة-رضي الله عنه- قال: كُنّا نُصلّي معَ النّبِيِّ -صلّى الله عليه وسلّم- المغرِبَ إذا توارتْ بِالحجابٍ".</span></p><p class="indent" style="text-align:left;"><span class="ar_writing">(صحيح البخاري، كتاب مواقيت الصلاة، باب وقت المغرب، 1/117، رقم:561، ط: دار طوق النجاة)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) سلمہ رضی اللہ عنہ فرماتے ہیں: ہم نبی کریم صلی اللہ علیہ وسلم  کے ساتھ   مغرب کی نماز پڑھتے  تھے جب سورج پردہ کی اوٹ میں چلا جاتا تھا(یعنی سورج غروب ہوتے ہی پڑھتے تھے)‘‘۔</p><p class="indent" style="text-align:justify;">۴۔<span class="ar_writing">"حدّثنا ابنُ أبِيْ داود، قالَ: ثنا أبو عمر الحوضِيُّ، قالَ: ثنا يزيد بنُ إبراهيم، قال: ثنا محمّد بنُ سيرين عنِ المُهاجِرَ-رحمه الله- أنَّ عمر بنَ الخطّابِ -رضي الله عنه- كتبَ إلَى أبِيْ موسى-رضي الله عنه-: أنْ صلِّ المغربَ حِيْنَ تغربُ الشّمسُ".</span></p><p class="indent" style="text-align:left;"><span class="ar_writing">(شرح معاني الآثار، كتاب الصلاة، باب مواقيت الصلاة، 1/154، رقم:933، ط: عالم الكتب)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) محمد بن سیرین رحمہ اللہ فرماتے ہیں کہ (حضرت) عمر بن خطاب رضی اللہ عنہ نے (حضرت ) ابو موسی (اشعری) رضی اللہ عنہ کو خط لکھا:مغرب کی نما ز سورج غروب ہوتے ہی پڑھاکرو‘‘۔</p><p class="indent" style="text-align:justify;">۵۔<span class="ar_writing">"حدّثنا ابنُ مرزوقٍ، قال: ثنا وهبٌ، قال: ثنا شُعبةُ عنْ طارق بنِ عبد الرّحمن عنْ سعيد بنِ المُسيِّبِ-رحمه الله- أنّ عمرَ -رضي الله عنه- كتبَ إلَى أهلِ الجابِيةِ: أنْ صلُّوا المغربِ قبلَ أنْ تبدُوَ النُّجومُ".</span></p><p class="indent" style="text-align:left;"><span class="ar_writing">(شرح معاني الآثار، كتاب الصلاة، باب مواقيت الصلاة، 1/154، رقم:934، ط: عالم الكتب)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) سعید بن المسیب رحمہ اللہ فرماتے ہیں کہ (حضرت) عمر رضی اللہ عنہ نے اہلِ جابیہ کو خط لکھا: مغرب کی نماز ستاروں کے ظاہر ہونے سے پہلے پڑھا کرو‘‘۔</p><p class="indent" style="text-align:justify;">۶۔<span class="ar_writing">"حدّثنا روح بنُ الْفَرَج، قال: ثنا يوسف بنُ عدِيٍّ، قال: ثنا أبو الأحوصِ عنْ مُغيرةَ عنْ إبراهيم، قالَ: قالَ: عبدُ الرّحمن بنُ يزيد-رحمه الله-: صلّى ابنُ مسعودٍ-رضي الله عنه- بِأصحابِه المغربَ حينَ غربتِ الشّمسُ، ثُمّ قالَ: هَذا، والّذِيْ لَا إلهَ إلّا هُو، وقتَ هَذِه الصّلاةِ".</span></p><p class="indent" style="text-align:left;"><span class="ar_writing">(شرح معاني الآثار، كتاب الصلاة، باب مواقيت الصلاة، 1/155، رقم:936، ط: عالم الكتب)</span></p><p style="text-align:justify;">ترجمہ:</p><p class="indent" style="text-align:justify;">’’(حضرت) عبد الرحمن بن یزید رحمہ اللہ فرماتے ہیں: (حضرت) ابن ِ مسعود رضی اللہ عنہ نے اپنے ساتھیوں  کو سورج غروب ہوتے ہی مغرب کی نماز پڑھائی ، پھر فرمایا: یہ، اُس ذات کی قسم جس کے سوا  کوئی عبادت کے لائق نہیں ، اس نماز کا وقت ہے‘‘۔</p><p class="indent" style="text-align:left;"><span class="ar_writing">فقط والله أعلم</span></p></p><hr class="big-hr"><div class="col-sm-6 col-md-6"><p style="color:#73161f" class="question_heading">فتوی نمبر : <a id="fatwa_number">144511100419</a></p></div><div class="col-sm-6 col-md-6"><p style="color:#73161f">دارالافتاء :
                                جامعہ علوم اسلامیہ علامہ محمد یوسف بنوری ٹاؤن</p></div><hr class="big-hr"><div class="col-sm-4 col-md-4"><div class="tag"><a href="https://www.banuri.edu.pk/questions/kitab/uloom-funoon"><i class="icon-docs-bold"></i> علوم و فنون</a></div></div><div class="col-sm-4 col-md-4"><div class="tag"><a href="https://www.banuri.edu.pk/questions/bab/hadees-sunnat"><i class="icon-docs-bold"></i> حدیث و سنت</a></div></div><div class="col-sm-4 col-md-4"><div class="tag"><a href="https://www.banuri.edu.pk/questions/fasal/takhreej-e-ahadees"><i class="icon-docs-bold"></i> تخریجِ احادیث</a></div></div></div><div class="col-md-12"><hr class="big-hr"><button id="print_button" type="button" class="btn btn-primary" onclick="if (!window.__cfRLUnblockHandlers) return false; window.print()" title="صفحہ پرنٹ کریں" data-cf-modified-618316b9d72144b27e3b90f9-=""><i class="icon-print"></i> صفحہ پرنٹ کریں</button></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i>تلاش</h3><div class="form-box"><div class="form-wrapper"><form id="sidebar-sign-in" method="get" action="https://www.banuri.edu.pk/search-questions"><input type="hidden" name="_chk" value="1"><div class="form-group"><input type="text" tabindex="1" value="" class="form-control user" placeholder="مطلوبہ لفظ" name="title"></div><div class="form-group"><input type="text" tabindex="2" value="" class="form-control user" placeholder="فتوی نمبر" name="fatwa_number"></div><div class="form-group"><select name="kitab" id="kitab" tabindex="2" class="form-control" data-live-search="true"><option value="">کتاب منتخب کریں</option><option value="aqaed" data-id="1">ایمان و عقائد</option><option value="uloom-funoon" data-id="2">علوم و فنون</option><option value="tareekh-o-siyar" data-id="8">تاریخ و سیر</option><option value="siyasat-o-hijrat" data-id="9">سیاست و ہجرت</option><option value="huqooq-muashret" data-id="4">حقوق و آدابِ معاشرت</option><option value="taharat" data-id="10">طہارت</option><option value="salat" data-id="11">نماز</option><option value="janaiz" data-id="12">جنائز</option><option value="zakat" data-id="13">زکات</option><option value="soum" data-id="14">روزہ</option><option value="haj" data-id="15">حج</option><option value="nikah" data-id="16">نکاح</option><option value="razaat" data-id="50">رضاعت</option><option value="talaaq" data-id="18">طلاق</option><option value="itaaq" data-id="52">عتاق</option><option value="ayman-o-nuzoor" data-id="47">اَیمان و نذور</option><option value="hudood" data-id="19">حدود</option><option value="jihaad" data-id="20">جہاد</option><option value="luqtaa-aur-laqeet" data-id="21">لقیط و لقطہ</option><option value="aabeq-o-mafqood" data-id="48">آبق ومفقود</option><option value="shirkat" data-id="22">شرکت</option><option value="waqf" data-id="25">وقف</option><option value="buyoo" data-id="28">بیوع</option><option value="kafalah-o-hawalah" data-id="49">کفالت و حوالہ</option><option value="qaza-o-iftaa" data-id="26">قضاء و اِفتاء</option><option value="shahaadat" data-id="46">شہادات</option><option value="wakalat" data-id="51">وکالت</option><option value="dawaa" data-id="27">دعویٰ</option><option value="sulah" data-id="44">صلح</option><option value="muzaaribat" data-id="23">مضاربت</option><option value="wadeeat" data-id="53">ودیعت (امانت رکھوانے اور رکھنے کے احکام)</option><option value="aariyat" data-id="34">عاریت</option><option value="hiba" data-id="29">ہبہ</option><option value="ijaarah" data-id="31">اجارہ</option><option value="ikrah" data-id="24">اکراہ</option><option value="hajar" data-id="54">حجر</option><option value="gasab" data-id="32">غصب</option><option value="shufaa" data-id="38">شفعہ</option><option value="aayaan-o-manaafe-ki-taqseem" data-id="55">اَعیان و منافع کی تقسیم</option><option value="muzaareat" data-id="36">مزارعت</option><option value="musaaqaat" data-id="37">مساقات</option><option value="said-o-zabaeh" data-id="39">ذبح و شکار</option><option value="uzhiyah" data-id="40">قربانی</option><option value="mamnooaat-mubahat" data-id="6">حظر و اباحت</option><option value="ihya-elmawaat" data-id="30">احیاء الموات</option><option value="ashriba" data-id="56">اشربہ</option><option value="rahan" data-id="41">رہن</option><option value="jinayaat" data-id="35">جنایات</option><option value="wasiyyat" data-id="45">وصیت</option><option value="khunsaa" data-id="57">خنثیٰ</option><option value="faraez" data-id="33">فرائض</option><option value="muamlat" data-id="5">معاملات</option><option value="maash-o-amwaal" data-id="43">معاش و اموال</option><option value="ebadat" data-id="3">عبادات</option><option value="tanqeeh" data-id="58">تنقیح</option></select></div><div class="form-group"><select name="bab" id="bab" tabindex="3" class="form-control" data-live-search="true"><option value="">باب منتخب کریں</option></select></div><div class="form-group"><select name="fasal" id="fasal" tabindex="4" class="form-control" data-live-search="true"><option value="">فصل منتخب کریں</option></select></div><button type="submit" title="تلاش کریں"><i class="icon-search-icon"></i><span>تلاش کریں</span></button></form></div></div></div><div class="side-menu"><h3><i class="icon-questions"></i>سوال پوچھیں</h3><p>اگر آپ کا مطلوبہ سوال موجود نہیں تو اپنا سوال پوچھنے کے لیے نیچے کلک کریں، سوال بھیجنے کے بعد جواب کا انتظار کریں۔ سوالات کی کثرت کی وجہ سے کبھی جواب دینے میں پندرہ بیس دن کا وقت بھی لگ جاتا ہے۔</p><a href="https://www.banuri.edu.pk/ask-question" title="سوال پوچھیں" class="btn btn-primary">سوال پوچھیں<i class="icon-angle-left"></i></a></div></div></div></div></section><style>@media print{.big-hr{display:block!important}#header_darulifta{display:none}#print_button{display:none}.question_heading{background:#f8f6f4!important;-webkit-print-color-adjust:exact;color:#73161f!important;-webkit-print-color-adjust:exact;margin-top:2px!important;padding:10px 12px;font-size:26px}.tag{background:#f8f6f4!important;color:#7b654d!important;font-weight:bold;font-size:18px;margin-bottom:20px;-webkit-print-color-adjust:exact;-webkit-print-color-adjust:exact}.tag a{display:block;width:100%;height:100%;position:relative;padding:12px;padding-right:35px}}</style><script type='application/ld+json'>{"@context":"http://schema.org/","@type":"EducationalOrganization","headline":"روایت:’’بين كل أذانين صلاة إلا المغرب‘‘ کی تحقیق وتشریح/ مغرب میں تعجیل سے متعلق روایات","image":{"@type":"ImageObject","url":"https://www.banuri.edu.pk/assets/dataimages/darulifat.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2024-10-11","dateModified":"2024-10-11","author":{"@type":"Organization","name":"جامعہ علوم اسلامیہ بنوری ٹاؤن"},"description":"۱۔میں درج ذیل حدیث شریف کے بارے میں  یہ جاننا چاہتاہوں کہ سند کے اعتبار سے  اس حدیث کاحکم  کیاہے؟ اور یہ حدیث  کونسی کتاب میں موجود ہے؟&#34;بينَ كلِّ أذانينِ صلاةٌ إلّا المغربَ&#34;.۲۔ نیز مغرب کی نماز میں تعجیل کا حکم کون کونسی احادیث میں ہے؟"}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#2b42454d446b494a455e5942054e4f5e055b40" title="info@banuri.edu.pk"><span class="__cf_email__" data-cfemail="f69f989099b694979883849fd8939283d8869d">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="618316b9d72144b27e3b90f9-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="618316b9d72144b27e3b90f9-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="618316b9d72144b27e3b90f9-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0db644cb9d0787',t:'MTczMTMyMjEyOC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>