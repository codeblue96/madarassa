<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="’’صحیح بخاری‘‘ کے ’’تراجمِ ابواب‘‘ سے متعلق چند اُصول افاداتِ شیخ الحدیث مولانا محمد یونس جونپوری  رحمۃ اللہ علیہ (پہلی قسط) ’’صحیح بخاری‘‘ اور اُس کے ’’تراجمِ ابواب‘‘ کی اہمیتامیر المومنین فی الحدیث، امام محمد بن اسماعیل بخاری  رحمۃ اللہ علیہ  کی ’’صحیح بخاری‘‘ (۱) اپنے متنوع امتیازات کی بنا پر ذخیرۂ حدیث میں منفرد حیثیت کی حامل کتاب ہے اور اس کتاب ک..."><meta name="keywords" content="’’صحیح,بخاری‘‘,کے,’’تراجم..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="05db228e236e9d1ba532b81d-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="05db228e236e9d1ba532b81d-text/javascript"></script><title>’’صحیح بخاری‘‘ کے ’’تراجمِ ابواب‘‘ سے متعلق چند اُصول   افاداتِ شیخ الحدیث مولانا محمد یونس جونپوری  رحمۃ اللہ علیہ  (پہلی قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>’’صحیح بخاری‘‘ کے ’’تراجمِ ابواب‘‘ سے متعلق چند اُصول   افاداتِ شیخ الحدیث مولانا محمد یونس جونپوری  رحمۃ اللہ علیہ  (پہلی قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">صفر المظفر 1442 ھ - اکتوبر 2020 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/10//1603013569_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-05db228e236e9d1ba532b81d-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;"><br/>
’’صحیح بخاری‘‘ کے ’’تراجمِ ابواب‘‘ سے متعلق چند اُصول</h1><p> </p><h2 style="text-align:center;">افاداتِ شیخ الحدیث مولانا محمد یونس جونپوری  رحمۃ اللہ علیہ </h2><h3 style="text-align:center;">(پہلی قسط)</h3><p> </p><h2 style="text-align:justify;">’’صحیح بخاری‘‘ اور اُس کے ’’تراجمِ ابواب‘‘ کی اہمیت</h2><p style="text-align:justify;">امیر المومنین فی الحدیث، امام محمد بن اسماعیل بخاری  رحمۃ اللہ علیہ  کی ’’صحیح بخاری‘‘ (۱) اپنے متنوع امتیازات کی بنا پر ذخیرۂ حدیث میں منفرد حیثیت کی حامل کتاب ہے اور اس کتاب کی ایک اہم خصوصیت اس کے تراجمِ ابواب (احادیث پر لگائے گئے عنوانات اور سرخیاں ) ہیں۔ حافظ ابنِ عدی رحمۃ اللہ علیہ  نے مشائخ کی ایک جماعت سے نقل کیا ہے کہ’’ امام بخاری  رحمۃ اللہ علیہ  نے یہ تراجم ، رسول اللہ  صلی اللہ علیہ وسلم  کے روضۂ مطہرہ اور منبرِ نبوی کے درمیان بیٹھ کر لکھے ہیں، اور ہر ترجمہ (لکھتے وقت اس کی قبولیت) کے لیے دو رکعتیں ادا فرماتے تھے۔‘‘(۲) امام نووی  رحمۃ اللہ علیہ  فرماتے ہیں:<br/>
 ’’<span class="ar_writing">لیس مقصود البخاري الاقتصار علی الأحادیث فقط، بل مرادہ الاستنباط منہا والاستدلال لأبواب أرادھا</span>۔‘‘<br/>
یعنی ’’امام بخاری  رحمۃ اللہ علیہ  کا مقصد صرف احادیث یکجا کرنا نہیں ہے، بلکہ ان سے استنباط اور مطلوبہ ابواب پراستدلال بھی مقصود ہے۔‘‘ (۳)<br/>
ان تراجمِ ابواب میں امام موصوفؒ کی دقت رسی اور نکتہ آفرینی کا اظہار ہوتا ہے، بعض تراجم میں پنہا دقیق استنباط اور عمیق مناسبت تک رسائی میں شارحینِ صحیح بخاری بھی سرگرداں ہیں ،اسی بنا پر ’’<span class="ar_writing">فِقْہُ الْبُخَارِيِّ فِيْ تَرَاجِمِہٖ</span>‘‘ (۴) کا جملہ علمی میدان میں معروف ہے۔ حضرت مولانا شبیر احمد عثمانی  رحمۃ اللہ علیہ  فرماتے ہیں:<br/>
’’بعض لوگوں نے اس جملے کا مطلب یہ سمجھا ہے کہ امام بخاری  رحمۃ اللہ علیہ  خود مجتہد ہیں، مگر انہوں نے فقہی مسائل میں اپنی کوئی مستقل کتاب نہیں لکھی، بلکہ فقہی مسائل کو اپنی اس کتاب کے تراجمِ ابواب ہی میں رکھ دیا ہے۔ ان حضرات نے لفظِ ’’فقہ‘‘ کے اصطلاحی معنی مراد لیے ہیں، یعنی ’’علمِ فقہ ‘‘، حالانکہ اس جملے کے اصل معنی’’ تفقہ‘‘ کے ہیں، مطلب یہ ہے کہ امام بخاری  رحمۃ اللہ علیہ  کی فہم وبصیرت‘ ان کے تراجمِ ابواب سے ظاہر ہے کہ عجب اشارات وکنایات اور باریک بینی سے احادیث سے استنباطِ مسائل کرتے ہیں، جہاں بڑے بڑے لوگوں کی رسائی نہیں ہوتی۔ امام بخاری  رحمۃ اللہ علیہ  نے ان تراجم میں بہت سے علوم داخل کردئیے ہیں۔‘‘(۵) <br/>
حضرت مولانامحمد انور شاہ کشمیری  رحمۃ اللہ علیہ  فرماتے ہیں :<br/>
’’<span class="ar_writing">واعلم أن المصنف - رحمہ اللّٰہ - سباق غایات وصاحب آیات في وضع التراجم، لم یسبقہ أحد من المتقدمین، ولم یستطع أن یحاکیہ أحد من المتاخرین، فکان ھو الفاتح لذٰلک الباب ، وصار ھو الخاتم</span>۔‘‘ (۶)<br/>
’’بلاشبہ تراجمِ ابواب وضع کرنے کے پہلو سے مصنف  رحمۃ اللہ علیہ  سب سے فائق اورصاحبِ کمالات ہیں، نہ متقدمین میں سے کوئی اُن سے آگے بڑھ پایا اور نہ ہی متاخرین میں سے کوئی اُن کی نقل کرسکا، وہی اس دروازے کے کھولنے اور بند کرنے والے ہیں۔‘‘ </p><h2 style="text-align:justify;">’’صحیح بخاری‘‘ کے ’’تراجمِ ابواب‘‘ کے متعلق لکھی گئی کتب</h2><p style="text-align:justify;">’’صحیح بخاری‘‘ کے تراجمِ ابواب کی اہمیت کی بنا پر ہی کتاب کے شارحین اس پہلو پر خاص توجہ دیتے ہیں، نیز سلف وخلف میںسے متعدد اہلِ علم نے اسے اپنی تحقیق کا مستقل موضوع بنایا ہے، یہاں اس سلسلے کی اہم کتابوں کا اجمالی ذکر کیا جارہا ہے:<br/>
۱۔ ’’<span class="ar_writing">المتواري علٰی تراجم البخاري</span>‘‘ علامہ ناصر الدین احمد ابن المُنَیِّر  رحمۃ اللہ علیہ  (۶۸۳ھ) ، موصوف نے اس کتاب میں چار سو تراجمِ ابواب پر کلام کیا ہے۔ قاضی بدرالدین ابن جماعہ  رحمۃ اللہ علیہ  نے اس کی تلخیص کرکے کچھ اضافات کیے ہیں۔ یہ کتاب شیخ صلاح الدین مقبول کی تحقیق کے ساتھ ’’<span class="ar_writing">مکتبۃ المعلا</span>‘‘ کویت سے شائع ہوئی ہے۔ نیز شیخ علی بن حسن عبد الحمید کی تحقیق کے ساتھ ’’<span class="ar_writing">المکتب الإسلامي</span>‘‘ سے بھی طبع ہوئی ہے۔ <br/>
۲:- علامہ زین الدین علی ابن المُنَیِّر  رحمۃ اللہ علیہ  (۶۹۵ھ)، موصوف‘ علامہ ناصر الدین ابن المُنَیِّر رحمۃ اللہ علیہ   کے بھائی ہیں، حافظ ابن حجر  رحمۃ اللہ علیہ  نے ’’<span class="ar_writing">ھدي الساري</span>‘‘ (۷) میں اس کتاب کا ذکر کیا ہے۔<br/>
۳:- ’’<span class="ar_writing">فکّ الأغراض المبھمۃ في الجمع بین الحدیث والترجمۃ</span>‘‘ علامہ محمد بن منصورا بن حمامہ مغراوی سِجِلْمَاسِیْ رحمۃ اللہ علیہ  (سن وفات چھٹی صدی کا کوئی سال)، حافظ ابن حجر  رحمۃ اللہ علیہ  کے بقول اس کتاب میں مصنف کا کام زیادہ نہیں، محض سو تراجم پر کلام کیا ہے۔<br/>
۴:-’’<span class="ar_writing">إبراز المعاني الغامضۃ في تتابع البخاري بالمعارضۃ</span>‘‘ یہ بھی علامہ محمد بن منصور ابن حمامہ مغراوی سِجِلْمَاسِیْ  رحمۃ اللہ علیہ  کی تالیف ہے، حافظ سخاوی  رحمۃ اللہ علیہ  نے ’’<span class="ar_writing">الجواھر والدرر في ترجمۃ شیخ الإسلام ابن حجرؒ</span>‘‘ میں اس کا تذکرہ کیاہے ، نیز لکھا ہے کہ یہ کتاب‘ سابقہ تالیف کے علاوہ ہے۔(۸)<br/>
۵:-’’<span class="ar_writing">مناسبات علٰی تراجم البخاري</span>‘‘ قاضی بدرالدین ابن جماعہ  رحمۃ اللہ علیہ  (۷۳۳ھ) ، ڈاکٹر علی بن عبد الرحیم الزبن نے اس کتاب کی تحقیق کرکے سنہ ۱۴۰۴ھ میں ’’<span class="ar_writing">جامعۃ الإمام</span>‘‘ سے ماسٹر کی ڈگری حاصل کی ہے، کتاب مطبوع ہے۔<br/>
۶:-’’<span class="ar_writing">ترجمان التراجم</span>‘‘ علامہ ابو عبد اللہ ابن رُشَیْد سبتی  رحمۃ اللہ علیہ  (۷۲۱ھ)، حافظ ابن حجر  رحمۃ اللہ علیہ  فرماتے ہیں: ’’یہ کتاب بھی اسی مقصد سے لکھی گئی ہے، موصوف ’’کتاب الصیام‘‘ تک ہی پہنچ پائے تھے، اگر کتاب مکمل ہوجاتی تو انتہائی مفید ثابت ہوتی، لیکن ناقص ہونے کے باوجود بھی بہت مفید ہے۔‘‘ دارالکتب العلمیۃ بیروت، لبنان سے ۲۰۰۸ء میں شائع ہوچکی ہے۔<br/>
۷:- ’’<span class="ar_writing">تراجم البخاري الموسوم مناسبات أبواب صحیح البخاري لبعضہا بعضًا</span>‘‘  علامہ عمر بن رسلان بُلقینی  رحمۃ اللہ علیہ  (۸۰۵ھ)، ۲۲۶ صفحات پر مشتمل یہ کتاب شیخ احمدبن فارس سلوم کی تحقیق کے ساتھ سنہ ۱۴۳۱ھ میں ’’<span class="ar_writing">مکتبۃ المعارف</span>‘‘ ریاض سے شائع ہوئی ہے۔<br/>
۸:-’’<span class="ar_writing">الدراري في ترتیب أبواب البخاريؒ</span>‘‘ علامہ محمد بن یحییٰ قرافی  رحمۃ اللہ علیہ  (۱۰۰۸ھ) ڈاکٹر نجم خلف نے ’’<span class="ar_writing">الاستدراکات</span>‘‘ (ص:۲۵۲) میں اس کتاب کا ذکر کیا اور اس کے نسخوں کی جانب اشارہ کیا ہے۔<br/>
۹:-’’<span class="ar_writing">شرح تراجم أبواب صحیح البخاري</span>‘‘ علامہ احمد بن عبدالرحیم معروف بہ حضرت شاہ ولی اللہ دہلوی  رحمۃ اللہ علیہ  (۱۱۷۶ھ)، یہ رسالہ پاک وہند کے متعدد مکتبوں سے شائع ہوا ہے۔۱۴۳۹ھ میں ڈاکٹر فائز مصطفی اصطبلہ کی تحقیق کے ساتھ ’’<span class="ar_writing">دارالتقویٰ</span>‘‘ دمشق شام سے شائع ہوا ہے۔ <br/>
۱۰:-’’شرحِ تراجمِ بخاری‘‘ شیخ الہند مولانا محمود حسن دیوبندی  رحمۃ اللہ علیہ  (۱۳۳۹ھ) ، پاک وہند میں ’’صحیح بخاری‘‘ کے ساتھ اور مستقل طور پر متعدد ایڈیشن شائع ہوچکے ہیں۔<br/>
۱۱:- ’’<span class="ar_writing">لب اللُّباب في تراجم الأبواب</span>‘‘ شیخ عبد الحق ہاشمی  رحمۃ اللہ علیہ  (۱۳۹۲ھ)، شیخ نور الدین طالب کی نگرانی میں محققین کی ایک جماعت کی تحقیق کے ساتھ پانچ جلدوں میں د ارالنوادر دمشق، بیروت سے سنہ ۱۴۳۲ھ/۲۰۱۱ء میں شائع ہوئی ہے۔<br/>
۱۲:-’’ شرح تراجمِ بخاری‘‘ مولانا محمد ادریس کاندہلوی  رحمۃ اللہ علیہ  (۱۳۹۴ھ)۔<br/>
۱۳:-’’<span class="ar_writing">الأبواب والتراجم</span>‘‘ شیخ الحدیث مولانا محمد زکریا کاندہلوی  رحمۃ اللہ علیہ  (۱۴۰۶ھ)،اس کتاب کے متعدد طبعات شائع ہوچکے ہیں، کچھ عرصہ قبل مولانا ڈاکٹر تقی الدین ندوی مدظلہٗ کی تحقیق کے ساتھ پانچ ضخیم جلدوں میں ’’دارالقلم‘‘ دمشق، بیروت سے چھپی ہے۔<br/>
۱۴:-’’<span class="ar_writing">عون الباري في مناسبات تراجم البخاري</span>‘‘ (اردو) مولانا محمد حسین میمن حفظہ اللہ، یہ کتاب مکتبہ اسلامیہ لاہور سے شائع ہوئی ہے۔ (۹)<br/>
مذکورہ کتب کے علاوہ بعض اہلِ علم نے انفرادی طور پر اور عالمِ اسلام کے مختلف علمی اداروں نے حدیث کے شعبوں میں ’’صحیح بخاری‘‘ کے مختلف پہلؤوں پر تحقیقی کام کیے ہیں، اس سلسلے میں ’’تراجمِ ابوابِ بخاری‘‘ کے ضمن میں امام بخاری  رحمۃ اللہ علیہ  کی ’’فقہ‘‘ کا موضوع بھی محققین کی جولان گاہ رہا ہے، چند اہم خدمات کا ذکر کرنا مناسب ہوگا:<br/>
۱:-’’<span class="ar_writing">الإمام البخاري وفقہ التراجم في جامعہ الصحیح</span>‘‘ ڈاکٹر نور الدین عتر  رحمۃ اللہ علیہ  (دمشق، شام) ’’<span class="ar_writing">مجلۃ الشریعۃ والدراسات الإسلامیۃ</span>‘‘ ، کویت، بابت شمارہ :۴، سنہ ۱۴۰۶ھ/۱۹۸۵ء۔<br/>
۲:-’’<span class="ar_writing">فقہ التراجم والأبواب عند البخاري</span>-دراسۃ تحلیلیۃ‘‘ سعید مصطفی، جامعہ ازہر، کلیہ اصولِ دین، سنہ ۱۴۲۴ھ، ۲۴۳ صفحات۔<br/>
۳:-’’<span class="ar_writing">مذھب الإمام البخاري من خلال روائع استدلالہ</span>‘‘  مولانا محمد اسماعیل سلفی  رحمۃ اللہ علیہ  (۱۳۸۶ھ)، مولانا صلاح الدین مقبول نے اس کتاب کا عربی میں ترجمہ کرکے اس پر حواشی بھی قلم بند کیے ہیں، ۲۱۸ صفحات پر مشتمل یہ کتاب سنہ ۱۴۳۱ھ میں ’’دارالغرس‘‘شائع ہوئی ہے۔اصل اردو کتاب کا نام ’’امام بخاریؒ کامسلک‘‘ ہے۔<br/>
۴:-’’<span class="ar_writing">الاتجاہ الفقہي للإمام البخاري من خلال صحیحہ</span>‘‘ محمد احمد حسن ابراہیم، ماسٹر، جامعہ قاہرہ، دارالعلوم، کلیہ شریعہ اسلامیہ، سنہ ۱۹۹۳ء۔<br/>
۵:- ’’<span class="ar_writing">جامعہ ام القریٰ</span>‘‘ میں بھی اس موضوع پر کئی مقالہ جات ترتیب دئیے گئے ہیں۔ (۱۰)</p><h2 style="text-align:justify;">مولانا محمد یونس جونپوری  رحمۃ اللہ علیہ  اور ’’صحیح بخاری‘‘</h2><p style="text-align:justify;">حضرت مولانا محمد یونس جونپوری  رحمۃ اللہ علیہ  ماضی قریب میں برصغیر کے ان چنیدہ اہلِ علم میں سے تھے، جنہیں لگ بھگ نصف صدی ’’صحیح بخاری‘‘ کی تدریس کا موقع ملا۔’’بخاری فہمی‘‘ میں آپ کا مقام عرب وعجم کے علمی حلقوں میں تسلیم کیا جاتا تھا، بحرین کے نامور محقق عالم و فقیہ، شیخ نظام محمد صالح یعقوبی حفظہ اللہ رقم طراز ہیں:<br/>
’’<span class="ar_writing">قد تشرب الشیخ - رحمہ اللّٰہ - حبَّ البخاري وصحیحہ، حتی امتلأ إناء ہٗ بہٖ ریًا ونھلا، فما یسأل عن حدیث فیہ ، أو باب، أو إسناد، بل حتی کلمۃ، إلا ویُتحفک بإجابتہ علی البدیھۃ، ویُسعفک ببغیتک لا بالمجاز، بل بالحقیقۃ، کیف لا؟! وقد قرأہ ودرسہ وشرحہ عشرات المرات، وکراتٍ بعد کراتٍ، ولایکاد المحصي یحصي عدد مجالس ختمہ التي عقدھا في الہند وبریطانیا، وجنوب إفریقیا، وغیرھا من البلاد والمدن والمدارس، ولو قلت: إني لم أر في عصرنا ھذا أعلم ولا أخبر ولاأمھر في سلوک دروب البخاري وصحیحہ وعلومہ وکتابہ منہ، لما کنت واللّٰہ مبالغا، ولا علی جادۃ الحق حائدا أو جائرا</span>۔‘‘ (۱۱)<br/>
 ’’امام بخاریؒ اور ان کی کتاب ’’صحیح بخاری‘‘ کی محبت ،شیخ  رحمۃ اللہ علیہ  کی رگ وپے میں سرایت کر گئی تھی، حتیٰ کہ ان کا سینہ اس کتاب سے خوب سیراب ہوگیا تھا، چنانچہ ’’صحیح بخاری‘‘ کی کسی بھی حدیث، یا باب،یا سندہی نہیں، کسی لفظ کے بارے میں بھی ان سے دریافت کیا جاتا تو فی البدیہ اس کا جواب مرحمت فرماتے ، بلکہ محض مجازاً نہیں ، حقیقتاً مطلوب کے حصول میں تعاون فرماتے تھے، ایسا کیوں نہ ہوتا؟! جبکہ انہوں نے ’’صحیح بخاری‘‘ کو پڑھا، پڑھایا، یکے بعد دیگرے دسیوں بار پوری کتاب کی شرح کی، شاید شمار کنندہ‘ شمار نہیں کرسکتا کہ ہندوستان، برطانیہ، جنوبی افریقہ اور دیگر ملکوں، شہروں اور مدرسوں میں کتنی بار انہوں نے ’’ختمِ صحیح بخاری‘‘ کی مجلسیں منعقد کی ہوں گی! اگر میں کہوں کہ میں نے اس زمانے میں امام بخاریؒ کے گلی کوچوں ، ان کی کتاب ’’صحیح بخاری‘‘، ان کے علوم اور ان کی کتابوں کا شیخ سے بڑاعالم، ان سے زیادہ باخبر اور ماہر نہیں دیکھا تو بخدا یہ مبالغہ نہ ہوگااور نہ ہی میں راہِ حق سے انحراف اور حق تلفی کا سزاوار قرار پائوں گا۔‘‘  <br/>
’’صحیح بخاری‘‘ سے متعلق مولانا  رحمۃ اللہ علیہ  کی املائی تقاریر اردو وعربی میں عام ہورہی ہیں، چنانچہ عربی تقریر ’’<span class="ar_writing">نبراس الساري في ریاض البخاري</span>‘‘ کی پانچ جلدیں اور اردو تقریر ’’<span class="ar_writing">الفیض الجاري في دروس البخاري</span>‘‘ کی چار جلدیں شائع ہوچکی ہیں۔ نامور محدث ،ڈاکٹرمحمد اکرم ندوی (آکسفورڈ) کے بقول:<br/>
’’۔۔۔۔۔۔۔ آپ کی تقریروں اور تحریروں سے آپ کی ’’بخاری فہمی‘‘ کے جو گوشے سامنے آئے، وہ اس سے بہت کم ہیں جو چھپے رہ گئے اور جو آپ کے ساتھ قبر میں چلے گئے، حالانکہ وہ بہت وزنی اور گراں قیمت تھے، ہم نے آپ کو اس سے بھی کم جانا جتنا آپ نے کھولنا چاہا، اگر آپ قرونِ اولیٰ میں ہوتے تو آپ کا نام حفاظِ حدیث: ابن عبد البر، قاضی عیاض اور ابن حجر وغیرہ کے ساتھ لیا جاتا۔‘‘ ’’۔۔۔۔ تحقیق ونظر کی عادت نے ’’صحیح بخاری‘‘ کے اغراض ومقاصد اور خبایا وزوایا کو آپ پر روشن کردیا، اس کتاب پر آپ نے کسی خارجی عینک کے ذریعہ نگاہ نہیں ڈالی، بلکہ مصنفِ کتاب امام بخاریؒ کے نقطۂ نظر سے اُسے سمجھنے کی کوشش کی اور اس طریقہ کار نے بخاریؒ کی نظر اور مسلک کی گہرائی اور گیرائی آپ پر واضح کردی۔ وسعتِ مطالعہ، کتبِ حدیث وفقہ، اجزائے حدیثیہ ، شروحِ کتبِ حدیث اور متعلقاتِ کتبِ حدیث پر آپ کی نظر نے اس کتاب کے پیچیدہ مباحث کو حل کرنے میں بڑی مدد کی، فرماتے تھے: ’’حدیث شریف سے متعلق شاید کوئی مطبوعہ کتاب ایسی ہو جس کا میں نے مطالعہ نہ کیا ہو۔‘‘ اس وسیع  وعمیق نظر کے بعد آپ کے اس قول کی اہمیت بڑھ جاتی ہے کہ ’’صحیح بخاری‘‘ نبی کریم  صلی اللہ علیہ وسلم  کے معجزات میں سے ہے۔‘‘ (۱۲)<br/>
حضرت مولانا  رحمۃ اللہ علیہ  مختلف عوارض کی بناپر زندگی بھر مجرَّد رہے، رسمی طالب علمی کے دوران اور اس کی تکمیل کے بعد بھی ان کی حیاتِ مستعار کے صبح وشام علمی ماحول میں بسر ہوئے، کتابیں ان کا اوڑھنا بچھونا تھیں اور مطالعہ وتحقیق ان کی غذا۔ مولانا کو ہر لمحہ علمی مسائل کو ان کے اصل مآخذ سے سمجھنے کی جستجو رہتی، صحرائے علم کی اس ابلہ پائی میں وہ ان گنت لعل وجواہر اپنے دامن میں سمیٹ لائے، ایسے میں عام علمی روایت سے آراء کا جدا ہونا بھی مستبعد نہیں ہوا کرتا، چنانچہ بعض مسائل میں ان کے رجحانات ’’تفرداتِ مشائخ‘‘ کی قبیل سے تھے، جن کے متعلق علمی دنیا کی ریت جاری ہے کہ اس نوع کے رجحانات پر عمل کے بجائے عام اہلِ افتاء کی جانب رجوع کیا جانا چاہیے۔ مولانا  رحمۃ اللہ علیہ  کے قریبی تلامذہ کے مطابق وہ اپنے دروسِ حدیث اور خاص مجلسوں میں بھرپور قوتِ دلائل کے ساتھ اپنی آراء کا اظہار فرماتے تھے، لیکن عموماً اپنے عمل میں احتیاط برتتے اور عوام کو بھی ہمیشہ اہلِ افتاء کی جانب متوجہ فرماتے تھے، تاہم اللہ تعالیٰ نے انہیں ’’صحیح بخاری‘‘ کی طویل ممارست اور اشتغال کی بنا پر اس کتاب کے ’’تراجمِ ابواب‘‘ کو حل کرنے کی مہارت عطا فرمائی تھی، اس حوالے سے سلف وخلف کا ذخیرہ بھی آپ کی وسیع نگاہ میں تھا، چنانچہ مولانا موصوف نے اپنی طویل ممارست ، عمیق مطالعہ اور تحقیقی مزاج کی مدد سے اس پھیلے ذخیرے کی تنقیح وتوضیح کرتے ہوئے اسے چند صفحات میں سمیٹا ہے، ’’أصول عدیدۃ في وضع تراجم الأبواب والتراجم لصحیح البخاري‘‘ (الیواقیت الغالیہ، ج:۳، ص:۱۰۹-۱۲۰، زمزم) کے عنوان سے بارہ صفحوں پر مشتمل اس مختصر سی تحریر کو مولانا  رحمۃ اللہ علیہ  نے دو حصوں میں تقسیم کیا ہے اور’’صحیح بخاری‘‘ کے ’’تراجمِ ابواب‘‘ کی انواع واقسام اور طریقہائے استدلال کے متعلق جامع اصول مع امثلہ، انتہائی اختصار کے ساتھ اور دلنشین اسلوب میںیکجا فرمادئیے ہیں۔ موضوع کی اہمیت کی بنا پر افادہ کا دائرہ وسیع کرنے کی غرض سے اس مفید تحریر کو مزید تخریج کے ساتھ اردوکے قالب میں ڈھال کر پیش کیا جارہا ہے۔</p><h2 style="text-align:justify;">’’صحیح بخاری‘‘کے تراجمِ ابواب کے چند اصول </h2><p style="text-align:justify;">بلاشبہ امام بخاری  رحمۃ اللہ علیہ  امامِ ربانی، حافظِ حدیث وآثار، علمِ تاریخ ورجال میں ماہر وآزمودہ کار، طریقہ ہائے اجتہاد کے عالم، فقہاء کے اقوال وآراء سے آگاہ، زہد وتقویٰ میں ہم عصروں سے فائق، علومِ قرآن وحدیث میں بے نظیر اور متکلمین واسلامی فرقوں کی آرا ء سے واقف تھے، چنانچہ جب انہوں نے اپنی کتاب ’’<span class="ar_writing">الجامع الصحیح</span>‘‘ تصنیف فرمائی تو نام کی مانند اُسے تمام فنون کا جامع بنایا، اسی بنا پر ایمانیات، الٰہیات، اعمال، عبادات اور معاملات کے ساتھ تفسیر اور تاریخ کا علم بھی سمویا اور اسی پر اکتفا نہیں کیا، بلکہ ان فرقوں کی تردید بھی کی جن کے مناہج، سنت واہلِ سنت کے منہج کے خلاف تھے۔ اجسام وقلوب کے علاج سے متعلق ادویہ، ادعیہ اور دلوں کو نرم کرنے والی احادیث ذکر کیں، جو دنیا سے بے رغبتی اور آخرت کی رغبت پیدا کرتی ہیں، چونکہ امام موصوف نے تصحیحِ حدیث کے سلسلے میں اپنی ذات کے لیے ایسی راہ شرط ٹھہرائی ہے، جس پر اکثر ائمہ گامزن نہیں ہوئے، اس لیے بعض اوقات ان کے لیے مراد پر واضح دلالت کرنے والے دلائل کی راہیں تنگ پڑجاتی ہیں، چنانچہ موصوف‘ احادیث سے دلالت کی انواع میں سے کسی نوع کے ذریعے ترجمہ اخذکرتے ہیں، اس بناپر ان کے تراجم اوران پر استدلال (کی نوعیتیں) گوناگوں ہیں۔</p><h2 style="text-align:center;">حواشی و حوالہ جات</h2><p style="text-align:justify;"> ۱:- ’’صحیح بخاری‘‘ عام طور پر اسی مختصر نام سے معروف ہے، لیکن اس کا پورا نام ’’<span class="ar_writing">الجامع المسند الصحیح المختصر من أمور رسول اللّٰہ صلی اللّٰہ علیہ وسلم وسننہ وأیامہ</span>‘‘ ہے، ملاحظہ فرمائیے: شیخ عبد الفتاح ابوغدہ  رحمۃ اللہ علیہ  کا رسالہ :’’تحقیق اسمي الصحیحین وجامع الترمذي‘‘، مکتب المطبوعات الإسلامیۃ، ۱۴۱۴ھـ/ ۱۹۹۳ء۔<br/>
 ۲:-  <span class="ar_writing">ہدي الساري مقدمۃ فتح الباري</span>،ج: ۱، ص: ۴۸۹، دارالمعرفۃ ، بیروت، ۱۳۷۹ھ۔<br/>
 ۳:- ایضاََ،ج:۱،ص: ۸۔                         ۴:- ایضاََ،ج:۱،ص: ۱۳۔<br/>
 ۵:- <span class="ar_writing">فضل الباري</span>شرح اردو صحیح البخاری،ج: ۱،ص: ۱۱۸، ادارہ علومِ شرعیہ کراچی، ۱۳۹۳ھ/ ۱۹۷۳ء۔<br/>
 ۶:- <span class="ar_writing">مقدمۃ فیض الباري</span>، ج:۱،ص ۰۴، مجلس علمی، ڈابھیل، سورت ،ہند، ۱۳۵۷ھـ/۱۹۳۸ء۔<br/>
 ۷:-<span class="ar_writing">ھدي الساري</span>، ج:۱،ص:۱۴۔<br/>
 ۸:-<span class="ar_writing">الجواھر والدرر في ترجمۃ شیخ الإسلام ابن حجر</span>،ج:۲،ص:۷۱۱، دار ابن حزم، بیروت، لبنان، ۱۴۱۹ھ/۱۹۹۹ء ۔<br/>
۹:- یہ معلومات سعودی عالم ،ڈاکٹر عبد العزیز شائع کی کتاب ’’<span class="ar_writing">الکتب الستۃ وأشھر شروحھا وحواشیھا، وأبرز دراساتھا المعاصرۃ علیہا</span>‘‘ (دارالقرطبۃ، بیروت ، لبنان، ۱۴۳۹ھ/۲۰۱۸ء ) اور اس کے علاوہ متعدد ذرائع سے یکجاکی گئی ہیں، یہاں ’’تراجمِ ابوابِ بخاری‘‘سے متعلق تمام ذخیرے کا استیعاب کے ساتھ تذکرہ مقصود نہیں، بلکہ یہ اسماء کتب ’’مشتے نمونہ از خروارے‘‘ کا مصداق ہیں۔<br/>
 ۱۰:- ایضاََ، ص: ۱۸۵، ۱۸۶۔<br/>
 ۱۱:- <span class="ar_writing">قلائد المقالات والذکریات</span>، جمع وترتیب: شیخ محمد بن ناصرعجمی، ص:۸۰، دار المقتبس، بیروت، لبنان، ۱۴۳۹ھ/۲۰۱۸ء۔<br/>
 ۱۲:- فکرِ یونس، ص: ۱۰۱ تا ۱۰۳، دارالبحوث والنشر، مظفرآباد، سہارنپور، یوپی، انڈیا، ۱۴۴۰ھ /۲۰۱۹ء۔</p><p style="text-align:left;"> (جاری ہے)</p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">صفر المظفر 1442 ھ - اکتوبر 2020 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/10//1603013569_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-05db228e236e9d1ba532b81d-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"’’صحیح بخاری‘‘ کے ’’تراجمِ ابواب‘‘ سے متعلق چند اُصول   افاداتِ شیخ الحدیث مولانا محمد یونس جونپوری  رحمۃ اللہ علیہ  (پہلی قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2020-10-01","dateModified":"2020-10-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"’’صحیح بخاری‘‘ کے ’’تراجمِ ابواب‘‘ سے متعلق چند اُصول افاداتِ شیخ الحدیث مولانا محمد یونس جونپوری  رحمۃ اللہ علیہ (پہلی قسط) ’’صحیح بخاری‘‘ اور اُس کے ’’تراجمِ ابواب‘‘ کی اہمیتامیر المومنین فی الحدیث، امام محمد بن اسماعیل بخاری  رحمۃ اللہ علیہ  کی ’..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#6b02050d042b090a051e1902450e0f1e451b00" title="info@banuri.edu.pk"><span class="__cf_email__" data-cfemail="741d1a121b3416151a01061d5a1110015a041f">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="05db228e236e9d1ba532b81d-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="05db228e236e9d1ba532b81d-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="05db228e236e9d1ba532b81d-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dd90faf50e17f',t:'MTczMTMyMzU1My4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>