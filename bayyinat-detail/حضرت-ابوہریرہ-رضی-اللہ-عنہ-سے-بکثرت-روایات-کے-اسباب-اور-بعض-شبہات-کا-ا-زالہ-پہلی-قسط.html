<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="حضرت ابوہریرہ   رضی اللہ عنہ  سے بکثرت روایات کے اسباباور بعض شبہات کا اِزالہ(پہلی قسط) تمہید ذخیرۂ حدیث پر مستشرقین اور ان کے علمی پیرؤوں کی جانب سے مختلف جہتوں سے قدغن لگائے جاتے ہیں اور اسے مشکوک قرار دینے کی سعیِ نامراد کی جاتی ہے، یوں بزعمِ خویش دینِ حق کی جڑوں کو کھوکھلا کرنے کی تدبیریں بروئے کار لائی جاتی ہیں۔ اس سلسلے میں دو شخصیات‘ ناقدین کے ..."><meta name="keywords" content="حضرت,ابوہریرہ, ,رضی,اللہ,..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="1c9e3e1b8e85807b054517c8-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="1c9e3e1b8e85807b054517c8-text/javascript"></script><title>حضرت ابوہریرہ   رضی اللہ عنہ  سے بکثرت روایات کے اسباب اور بعض شبہات کا اِزالہ (پہلی قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>حضرت ابوہریرہ   رضی اللہ عنہ  سے بکثرت روایات کے اسباب اور بعض شبہات کا اِزالہ (پہلی قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رمضان المبارک ۱۴۴۴ھ - اپریل 2023ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2023/05//1683789275_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-1c9e3e1b8e85807b054517c8-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">حضرت ابوہریرہ   رضی اللہ عنہ  سے بکثرت روایات کے اسباب</h1><h2 style="text-align:center;">اور بعض شبہات کا اِزالہ</h2><h3 style="text-align:center;">(پہلی قسط)</h3><p style="text-align:justify;"> </p><h2 style="text-align:justify;">تمہید </h2><p style="text-align:justify;">ذخیرۂ حدیث پر مستشرقین اور ان کے علمی پیرؤوں کی جانب سے مختلف جہتوں سے قدغن لگائے جاتے ہیں اور اسے مشکوک قرار دینے کی سعیِ نامراد کی جاتی ہے، یوں بزعمِ خویش دینِ حق کی جڑوں کو کھوکھلا کرنے کی تدبیریں بروئے کار لائی جاتی ہیں۔ اس سلسلے میں دو شخصیات‘ ناقدین کے تیروں کا خاص نشانہ رہتی ہیں: حضرات صحابہ کرام  رضی اللہ عنہم  میں حضرت ابوہریرہ  رضی اللہ عنہ  اور طبقۂ تابعین میں امام محمد بن شہاب زہری  رحمۃ اللہ علیہ ۔ اس کا بنیادی سبب یہ ہے کہ اول الذکر دست یاب ذخیرے کے مطابق سب سے زیادہ احادیث کے راوی ہیں اور ثانی الذکر قرونِ اولیٰ کے دوران تدوینِ حدیث کے کارنامے میں بنیادی کردار کے حامل ہیں۔ ناقدین کا کہنا ہے کہ حضرت ابوہریرہ  رضی اللہ عنہ  نے ہجرت کے ساتویں برس اسلام میں داخلے کے بعد دیگر قدیم الاسلام صحابہ کرام رضی اللہ عنہم  کی بنسبت دربارِ نبوت میں حاضری کا زمانہ کم پایا ہے، پھر مرویات کی تعداد کے اعتبار سے وہ مُکثرین صحابہؓ میں بھی پہلے درجے پر کیوں کر فائز ہوگئے؟! اس نوع کے بے سر وپا اور پُھسپُھسے دلائل کی بنیاد پر ان کی شخصیت وکردار اور احادیث ومرویات کے متعلق وضع کے اتہام سمیت گوناگوں شبہات پھیلائے جاتے ہیں۔ یہ نادان طبقہ‘ زمانۂ صحبت کے کم ہونے کے باوجود الفاظِ نبوت کے تئیں ان کی محنت و جفاکشی سے نابلد اور دعائے نبوی کی بدولت ان کی قوتِ حافظہ کی وسعت سے ناواقف ہے۔ اس اجمال کی تفصیل کے لیے کتبِ سیر وتراجم میں حضرت ابوہریرہ  رضی اللہ عنہ  کے تذکرہ کی مراجعت کی جا سکتی ہے۔ ’’مشتے نمونہ از خروارے‘‘ کے طور پر دو شہادتیں ملاحظہ ہوں: حضرت عبداللہ بن عمر رضی اللہ عنہ  نے ان کے جنازے پر دعائے رحمت کرتے ہوئے فرمایا: ’’وہ مسلمانوں کے لیے احادیثِ نبی ( صلی اللہ علیہ وسلم ) کی حفاظت فرماتے تھے۔‘‘ جبکہ امام شافعی رحمۃ اللہ علیہ  کا بیان ہے: ’’حضرت ابوہریرہ رضی اللہ عنہ   اپنے زمانے میں روایتِ حدیث کے سب سے بڑے حافظ تھے۔‘‘ (تدریب الراوی للسیوطي، بتحقیق الشیخ محمد عوامۃ، النوع التاسع والثلاثون: معرفۃ الصحابۃ رضي اللہ عنہم، ۵/ ۱۸۹، دار المنہاج، جدۃ، الطبعۃ الاولٰی، ۱۴۳۷ھ / ۲۰۱۶م) سرزمینِ شام کے بلند پایہ محدث ومحقق عالم شیخ محمد عوامہ حفظہ اللہ، علامہ سیوطی رحمۃ اللہ علیہ  کی شہرہ آفاق کتاب ’’تدریب الراوي‘‘ کی تعلیقات میں رقم طراز ہیں: ’’ہر صحابیؓ کی روایات کی تعداد کے متعلق علماء جو اعداد وشمار ذکر کرتے ہیں، وہ ابنِ حزم  رحمۃ اللہ علیہ  کے جزء ’’أسماء الصحابۃ الرواۃ وما لکل واحد من العدد‘‘ کے اعتماد پر ہیں، یہ جزء پہلے پہل (ابنِ حزم  رحمۃ اللہ علیہ  کی کتاب) ’’جوامع السیرۃ‘‘ کے ساتھ شائع ہوا تھا، پھر ایک ضخیم جلد میں مستقل طور پر طبع ہوا ہے۔ اسی طرح کے اعداد وشمار ابن جوزی  رحمۃ اللہ علیہ  نے ’’<span class="ar_writing">تلقیح فہوم أہل الأثر</span>‘‘ میں درج کیے ہیں۔ <br/>
اس موقع پر اس نکتے سے آگاہی ضروری معلوم ہوتی ہے کہ حضرت ابوہریرہ  رضی اللہ عنہ  کی روایات کی تعداد کے متعلق اس بڑے عدد (۵۳۷۴) میں ان سے مروی تمام مکرر روایات، اور (سندًا) صحیح وضعیف احادیث سبہی داخل ہیں، اور (ان تمام روایات کی) چھان پھٹک کے بعد اس عدد کا ایک چوتھائی باقی رہ جاتا ہے۔ مزید براں ان بقیہ احادیث پر بھی غور کرنے کی ضرورت ہوگی کہ کن روایات میں حضرت ابوہریرہ رضی اللہ عنہ  دیگر صحابہ کرام  رضی اللہ عنہم  سے متفرد ہیں؟ تب (حضرت ابوہریرہ رضی اللہ عنہ  کی منفرد روایات کی) تعداد بہت کم بلکہ انتہائی نادر درجہ میں باقی رہے گی، اور ان کے تعلق سے کینہ وروں کے اشکالات ہواؤں میں اُڑ جائیں گے۔ نیز دیگر صحابہ رضی اللہ عنہم  کی احادیث کی تعداد کے متعلق بھی یہی کہا جائے گا کہ ان میں مکررات، اور صحیح وضعیف تمام روایات شامل ہیں، اور ایسی روایات بھی داخل ہیں جن میں وہ صحابی متفرد نہیں۔ (ایضًا ، ۵ / ۱۸۸۸، ۱۸۸۹) <br/>
بہر کیف! یہ ایک وسیع موضوع ہے، جس کی مختلف جہتوں پر اہلِ علم کی مستقل کاوشیں ہیں، خاص طور پر عالمِ عربی کے نام وَر عالم شیخ مصطفیٰ حسنی سباعی  رحمۃ اللہ علیہ  کی کتاب ’’<span class="ar_writing">السنۃ ومکانتُہا في التشريع الإسلامي</span>‘‘ میں اس حوالہ سے خاصی تفصیل کے ساتھ مفید مواد یکجا ہوگیا ہے۔ شیخ کی کتاب کا اردو ترجمہ ’’اسلام میں سنت وحدیث کا مقام‘‘ کے نام سے مولانا ڈاکٹر احمد حسن ٹونکی  رحمۃ اللہ علیہ  نے کیا تھا، اور ہماری جامعہ کے شعبہ ’’مکتبہ بینات‘‘ نے کچھ عرصہ قبل اس کا دوسرا دیدہ زیب ایڈیشن دو جلدوں میں شائع کیا ہے۔ اہلِ علم اور طلبۂ علومِ حدیث کو اس کتاب سے ضرور فائدہ اٹھانا چاہیے۔ بعض دیگر اہلِ علم نے جوابِ آں غزل کے طور پر مستشرقین کے جدید سائنسی طریقۂ تحقیق (Scientific Research) کے اصول اپناتے ہوئے ان کے مزعومہ دلائل کے تار وپود بکھیرے ہیں۔ پیشِ نگاہ مضمون میں حضرت ابوہریرہ  رضی اللہ عنہ  کی شخصیت وخدمات کی ایک اہم جہت ’’مرویاتِ ابوہرہرہ  رضی اللہ عنہ ‘‘ کے متعلق قدیم وجدید مواد کی روشنی میں تجزیہ وتلخیص پیش کی گئی ہے، اس مضمون میں یہ نکتہ واضح کیا گیا ہے کہ بلاشبہ دست یاب ذخیرے کے مطابق کثرتِ روایات‘ حضرت ابوہریرہ رضی اللہ عنہ  کا امتیاز ہے، لیکن ان میں سے بیشتر روایات میں دیگر صحابہ کرام رضوان اللہ علیہم اجمعین بھی ان کے شریک ہیں، متعدد اہلِ علم نے اپنی تحقیقات کے نتائج میں یہ واضح کیا ہے کہ محض حضرت ابوہریرہ رضی اللہ عنہ  کی متفرد روایات کی تعداد نہایت کم ہے، لہٰذا کثرتِ مرویات کی بنا پر ان پر وضع کا الزام دھرنا‘ ذخیرۂ حدیث کو مشکوک ٹھہرانے کی مذموم کوشش ہے۔ اس ضمن میں حضرت ابوہریرہ  رضی اللہ عنہ  کی کثرتِ روایت کے مختلف اسباب کی نشان دہی بھی کی گئی ہے، جنہیں پیشِ نظر رکھنے سے زیرِ بحث مسئلہ بے غبار ہو جاتا ہے۔ بہرکیف حدیثی نقطۂ نظر سے مضمون کی اہمیت کی بنا پر افادۂ عام کی غرض سے اسے ’’ریختہ‘‘ کے قالب میں ڈھال کر ہدیۂ قارئین کیا جارہا ہے۔‘‘ (مترجم)</p><h2 style="text-align:justify;">مرویاتِ صحابہ  رضی اللہ عنہم  ومرویات کی شماریات کے مختلف انداز</h2><p style="text-align:justify;">محدثین نے عموماً تمام راویوں اور خاص طور پر صحابہ کرام  رضی اللہ عنہم  کی احادیث ومرویات کی تعداد شمار کرنے کا اہتمام کیا ہے، اور ان اعداد وشمار کے حوالے سے اُن کے متعدد انداز ہیں: <br/>
۱:بعض محدثین نے اپنی مرویات ومحفوظات کو خود ہی ذکر کیا ہے، مثلاً: امام بخاری، امام مسلم، امام ابوداود اور امام احمد  رحمۃ اللہ علیہم  جیسے ائمہ کبار سے لاکھوں احادیث یاد کرنے کے اقوال ملتے ہیں، اور پھر اُنہوں نے اُس وسیع ذخیرہ میں سے چند ہزار احادیث کا انتخاب کرکے اُنہیں اپنی مشہور کتبِ حدیث میں درج کیا ہے۔ <br/>
۲: بعض حضرات، مشہور محدثین یا راویوں کی کسی متعین شیخ یا متعین سند سے مروی روایات کو ذکر کرتے ہیں، جنہیں وہ ’’نُسخہ‘‘ کا نام دیتے ہیں، کتبِ تاریخ ورجال میں اس نوعیت کے اشارات ملتے ہیں، یا کسی متعین کتاب یا کتابوں (مثلاً:کتبِ ستہ وغیرہ) میں راویوں کی مرویات ذکر کرتے ہیں، جیسے: ابن حوط اللہ اَندی  رحمۃ اللہ علیہ  سے منسوب کتاب ’’زَہْرَۃُ المتعلِّمين في  ذکرِ أسماءِ مشاہيرِ المحدِّثين‘‘ میں بخاری، مسلم، ترمذی اور ابوداود  رحمۃ اللہ علیہم  کے مشائخ کی مرویات شمار کی گئی ہیں۔ یہ کتاب اگرچہ مفقود ہے، لیکن امام مُغلطائی  رحمۃ اللہ علیہ  نے ’’إکمالُ تہذيب الکمال‘‘ میں اس سے کافی اعداد وشمار نقل کیے ہیں۔ <br/>
۳:بعض محدثین نے خاص طور پر صحابہ کرام  رضی اللہ عنہم  کی مرویات شمار کرنے کا اہتمام کیا ہے، جیسے: امام ابوبکر احمد بن عبداللہ بن عبدالرحیم بَرقی مصری  رحمۃ اللہ علیہ    (۲۷۰ھ) تاریخِ صحابہؓ سے متعلق کتاب میں، اور محدّث بَقِی بن مَخْلَد رحمۃ اللہ علیہ  نے ایک جزء میں یہ کوشش کی ہے۔ </p><h2 style="text-align:justify;">مسندِ بَقِی بن مَخْلَد اندلسی میں صحابہ کرام  رضی اللہ عنہم  کی مرویات کی تعداد</h2><p style="text-align:justify;">کتبِ علومِ حدیث میں مشہور ہے کہ صحابہؓ میں حضرت ابوہریرہ  رضی اللہ عنہ  نے نبی کریم  صلی اللہ علیہ وسلم  سے سب سے زیادہ احادیث روایت کی ہیں، اور اُن کی احادیث کی تعداد (۵۳۷۴) ہے۔ بعض علماء نے حضرت ابوہریرہ رضی اللہ عنہ  کی مرویات کی یہ تعداد امام ابنِ جوزی  رحمۃ اللہ علیہ  کی کتاب ’’<span class="ar_writing">تلقيحُ فُہومِ أہلِ الأثر في عيونِ التاريخِ والسِّيَر</span>‘‘ (ص:۲۶۳-۲۸۰) کی جانب منسوب کی ہے، اور اُنہوں نےاس تعداد کے متعلق کتبِ حدیث میں سب سے بڑی مسند (’’<span class="ar_writing">مسندُ بَقِی بن مَخْلَد الأندلسي</span>‘‘ (ت:۲۷۶ھ)، جو تاحال مفقود ہے) میں مذکور حضرت ابوہریرہ رضی اللہ عنہ   کی مرویات پر اعتماد کیا ہے۔ <br/>
حقیقت یہ ہے کہ علامہ ابنِ جوزی  رحمۃ اللہ علیہ  نے یہ تعداد از خود شمار نہیں کی، بلکہ انہوں نے مُکثّرین (بکثرت روایات نقل کرنے والے) صحابہؓ کی روایات کے تذکرہ میں امام بقی بن مخلد اندلسی  رحمۃ اللہ علیہ  کے جزء ’’<span class="ar_writing">عَددُ ما لکلِّ واحدٍ منِ الصَّحابۃ منِ الحديث</span>‘‘ پر اعتماد کیا ہے، جسے بعد ازاں امام ابنِ حزم اندلسی رحمۃ اللہ علیہ   (ت:۴۵۶ھ) نے مرتب کیا اور اس کا نام ’’<span class="ar_writing">أسماءُ الصَّحابۃِ الرُواۃ وما لکلِّ واحدٍ منَ العدد</span>‘‘ رکھا ہے۔ <br/>
امام ابنِ حزم  رحمۃ اللہ علیہ  نے یہ جزء‘ مرویاتِ صحابہؓ کی کثرت وقلت کی بنیاد پر ترتیبِ نزولی کے لحاظ سے مرتب کیا ہے، چنانچہ مُکثرین سے ابتدا کی اور اصحابِ اَفراد (جن سے ایک ہی روایت مروی ہے) پر اختتام کیا ہے۔ ابنِ حزم  رحمۃ اللہ علیہ  کتاب کے مقدمہ میں اپنی ترتیب ذکر کرتے ہوئے رقم طراز ہیں: <br/>
’’<span class="ar_writing">ذکر من رَوَی عنِ النبيِّ -صلّی اللہ عليہ وسلّم- من الصَّحابۃ حديثاً فما فوقہ ، ممن نُقِل إلينا الحديثُ عنہم ، علی مَرَاتبہم في ذلک : أصحابُ الألوف منہم، ثُمَّ أصحابُ ألفينِ، ثُمَّ أصحابُ الألف فما دون ذٰلک ، ثُمَّ أصحابُ المِئينَ وشيءٍ، ثم أصحابُ المِئتينِ وشيءٍ، ثُمَّ أصحابُ المِئۃِ وشيءٍ، ثُمَّ أصحابُ العشراتِ وشيءٍ، ثُمَّ أصحابُ العِشرينَ، ثُمَّ أصحابُ التسعۃ عشرَ، ثُمَّ أصحابُ الثَّمانيۃ عشرَ، ثُمَّ أصحابُ السبعۃ عشرَ، ثُمَّ کذٰلک نقصُ واحدٍ واحدٍ، إلی أصحابِ الأفرادِ۔</span>‘‘<br/>
’’یہ ان صحابہ  رضی اللہ عنہم  کا تذکرہ ہے جنہوں نے نبی کریم  رضی اللہ عنہ  سے ایک یا ایک سے زائد روایات نقل کی ہیں، جو اُن سے ہم تک پہنچی ہیں۔ اس حوالے سے (درج ذیل ترتیب کے مطابق) اُن کے مراتب کا لحاظ کیا گیا ہے: <br/>
پہلے کئی ہزار روایات نقل کرنے والوں کا ذکر ہے، پھر دو ہزار کے لگ بھگ احادیث کے راوی صحابہؓ کا، پھر ایک ہزار یا اس سے کم مرویات والوں کا، پھر سینکڑوں روایات کے ناقلین کا، پھر دو سو کے لگ بھگ تعداد والوں کا، پھر جن کی احادیث کی تعداد دہائیوں میں ہے، پھر بیس کے آس پاس کی تعداد والوں کا، پھر اُنیس عدد کے راویوں کا، پھر اٹھارہ، پھر سترہ، یوں ایک ایک عدد کم کرتے کرتے آخر میں محض ایک حدیث‘ روایت کرنے والوں کا تذکرہ ہے۔ ‘‘</p><h2 style="text-align:justify;">امام ابنِ حزم  رحمۃ اللہ علیہ  کی کتاب کے مختلف طبعات</h2><p style="text-align:justify;">ابنِ حزم  رحمۃ اللہ علیہ  کی مذکورہ کتاب ’’<span class="ar_writing">أسماء الصحابۃ الرواۃ</span>‘‘کئی بار شائع ہوئی ہے: <br/>
1: اُن کی کتاب ’’جوامعُ السيرۃ‘‘ ودیگر رسائل کے مجموعہ میں شیخ احسان عباس کی تحقیق کے ساتھ شائع ہوئی۔ <br/>
2: ڈاکٹر اکرم ضياء عمری  رحمۃ اللہ علیہ  نے ’’<span class="ar_writing">بقيُ بنُ مَخلد القُرطبي ومقدَّمۃُ مُسندِہ</span>‘‘ کے نام سے امام بقی  رحمۃ اللہ علیہ  کی جانب نسبت کے ساتھ شائع کی ہے، جب کہ اس نسخہ میں موجود مواد ابن حزمِ  رحمۃ اللہ علیہ  کا مرتب کردہ ہے۔ <br/>
3:  سید حسن کسروی کی تحقیق کے ساتھ دارُالکتبِ العلمیَّۃ بیروت نے بھی یہ کتاب شائع کی ہے۔ <br/>
4:  مسعد عبد الحمید سعدنی کی تحقیق کے ساتھ مکتبۃُ القرآن مصر نے بھی شائع کی ہے۔ <br/>
5: کتاب کے تونسی نسخہ (جو مؤلف ابنِ حزم  رحمۃ اللہ علیہ  کی جانب اُن کے شاگرد حُمَیدی کی سند سے منسوب نسخے سے نقل کیا گیا ہے، اُس نسخے) کے متعلق ڈاکٹر عبد المجید ترکی نے ایک مقالہ شائع کیا ہے، اُس مقالے میں کافی اضافات اور مفید تصحیحات ہیں، جن سے سابقہ طبعات خالی ہیں۔</p><h2 style="text-align:center;">حضرت ابوہریرہ  رضی اللہ عنہ  کی مرویات کی تعداد (۵۳۷۴)کے متعلق چند تنبیہات </h2><h2 style="text-align:justify;">تنبیہِ اول</h2><p style="text-align:justify;">یہ تعداد حضرت ابوہریرہ  رضی اللہ عنہ  کی تمام احادیث کی ہے، اس میں اُن سے مروی صحیح احادیث، ضعیف روایات اور وہ مکرّر روایات بھی داخل ہیں، جو اسی متن اور سند کے ساتھ یا کسی اور سند کے ساتھ اُن سے مروی ہیں۔ </p><h2 style="text-align:justify;">تنبیہِ دوم</h2><p style="text-align:justify;">یہ اعداد وشمار امام بقی بن مخلد  رحمۃ اللہ علیہ  نے اپنے جزء ’’عَددُ ما لکلِّ واحدٍ منَ الصَّحابۃِ منَ الحديث‘‘ میں ذکر کیے ہیں، جو ہماری جستجو کے مطابق اُن کی مسند میں درج مرویات کی بنیاد پر ہیں۔ ممکن ہے کہ یہی جزء ’’مسندُ بقي‘‘ کا مقدمہ ہو، جیسا کہ ڈاکٹر اکرم ضیاء عمری  رحمۃ اللہ علیہ  کی رائے ہے۔ <br/>
محدثین کی عادت ہے کہ وہ ایک حدیث کی متعدد سندوں کو بھی مستقل حدیث کے طور پر شمار کرتے ہیں۔ اسی طرح آثارِ صحابہؓ وتابعینؒ اور اُن کے فتاویٰ کو بھی احادیث کے ضمن میں شمار کرتے ہیں۔ یوں یہ اعداد وشمار، مرفوع، موقوف اور مقطوع سبھی روایات پر مشتمل ہوتے ہیں۔ <br/>
امام بخاری  رحمۃ اللہ علیہ  کا بیان ہے: ’’اَحْفَظُ مِئَۃَ اَلْفِ حَدِيْثٍ صَحِيْحٍ، وَمِئَتَيْ اَلْفِ حَدِيْثٍ غَيْرِ صَحِيْحٍ۔‘‘ یعنی مجھے ایک لاکھ صحیح احادیث اور دو لاکھ غیر صحیح احادیث یاد ہیں۔ <br/>
حافظ ابنِ صلاح  رحمۃ اللہ علیہ  نے اس بیان کا تجزیہ کرتے ہوئے لکھا ہے: <br/>
’’<span class="ar_writing">ہٰذِہِ الْعِبَارَۃُ قَدْ يَنْدَرِجُ تَحْتَہَا عِنْدَہُمْ آثَارُ الصَّحَابَۃِ وَالتَّابِعِيْنَ، وَرُبَّمَا عُدَّ الْحَدِيْثُ الْوَاحِدُ الْمَـرْوِيُّ بِإِسْنَادَيْنِ حَدِيْثَيْنِ۔</span>‘‘ (<span class="ar_writing">معرفۃ أنواع علم الحدیث، النوع الأول، فوائد مہمۃ، ص:۸۷، دارالکتب العلمیۃ، بیروت، ۱۴۳۵ھ</span>) <br/>
یعنی اس عبارت کے تحت محدثین کے نزدیک آثارِ صحابہؓ وتابعینؒ بھی درج ہیں، اور بسا اوقات دو سندوں سے مروی ایک ہی حدیث کو تعداد میں دو شمار کیا جاتا ہے۔<br/>
علامہ زرکشی  رحمۃ اللہ علیہ  ’’<span class="ar_writing">النکت علی ابن الصلاح</span>‘‘ میں رقم طراز ہیں: <br/>
’’<span class="ar_writing">الأقدمونَ يُطلقونَ العددَ منَ الأحاديث علی الحديثِ الواحدِ المرويِّ بعدۃِ أسانيدَ، وعَلی ہٰذا يَسہلُ الخَطْبُ ، فرُبَّ حديثٍ لہ مئۃُ طريقٍ أو أکثرُ</span>۔‘‘<br/>
یعنی ’’متقدمین (محدثین) کئی سندوں سے مروی ایک حدیث کو تعداد کے اعتبار سے کئی احادیث شمار کرتے ہیں، یوں (کثیر تعداد کا) معاملہ آسان ہوجاتا ہے؛ کیوں کہ بسا اوقات ایک حدیث کی سو یا زیادہ سندیں بھی ہوتی ہیں۔ ‘‘ (<span class="ar_writing">النکت علی مقدمۃ ابن الصلاح للزرکشي، النوع الأول، تنبیہ:۱/۱۸۱، أضواء السلف، الریاض، ۱۴۱۹ھ</span>)<br/>
’’<span class="ar_writing">الوسيطُ في علوم ومُصطلحِ الحديث</span>‘‘ (ص:۲۲) میں لکھا ہے: <br/>
’’<span class="ar_writing">قَد يقولُ قائلٌ: إنَّ ما ذکرتَہ عَن الألوفِ المؤلَّفۃِ التيْ کانَ يحفظُہا الأئِمۃُ الکبارُ وما نُقِل عنہم في ہٰذا لايصدِّقہ المُـدَوَّنُ في کتبِ الحديثِ علی کَثرتِہا، فإنَّ ما يُوجَد فيہا منَ الأحاديثِ المرفوعۃِ لا يبلغ عُشْر ہٰذا المقدارِ۔<br/>
والجوابُ: أنّہٗ ليسَ المرادُ بِہٰذہِ الألوفِ أنَّہا کُلَّہا أحاديثُ متغايرۃٌ، کَما ہو الظَّاہرُ، وإِنَّما يدخلُ في ہٰذہِ الطُرقُ المتعدَّدۃُ للحديثِ الواحدِ، فقدْ يُروی الحديثُ الواحدُ بعَشرۃِ اَسانيدَ، ومَا ہِي في الحقيقۃِ والواقعِ إلاّ طرقٌ لحديثٍ واحدٍ ، فَيتخيَّرُ أيُّ إمامٍ منہا أصحَّہا وأوثقَہا في نظرِہٖ ، ويَدَعُ ما عَدا ذٰلک ، وقدْ يکونُ فيما ذکرَہٗ ما ليسَ صحيحاً عندَ غيرِہٖ. وقدْ يکونُ فيما يترکُہٗ مَا ہُو صحيحٌ في الواقعِ. وأيضاً يدخلُ في ہٰذِہ الألوفِ آثارُ الصَّحابۃِ والتابعينَ وغيرِہم ، وہذِہ الآثارُ تُعتَبرُ من الأحاديثِ عند کثيرٍ من المحدَّثين ، ومَا أکثرُ ما رُوِي منَ الآثارِ! فکُنْ علی ذُکْرٍ مِن ذٰلک حتّٰی لايلتبسُ عليک الأمرُ، وحتّٰی تدفعَ تشکيکاتِ المشکِّکِين في السُّننِ والأحاديثِ۔</span>‘‘<br/>
’’اشکال: کوئی معترض کہہ سکتا ہے کہ ائمہ کبار کے محفوظ کردہ ذخیرۂ حدیث کے متعلق جو ہزاروں احادیث کی تعداد آپ ذکر کرتے ہیں، کتبِ حدیث کی کثرت کے باوجود اُن میں مدوّن ذخیرہ سے تو اُن دعووں کی تائید نہیں ہوتی، کیوں کہ اُن کتابوں میں موجود مرفوع احادیث کی تعداد تو اُس مقدار کے دسویں حصے تک بھی نہیں پہنچتی؟ <br/>
جواب: ان ہزاروں احادیث سے یہ مراد نہیں کہ ان تمام احادیث (کے متون) میں فرق ہے اور سب ایک دوسرے سے الگ الگ ہیں، بلکہ ان میں ایک حدیث کی متعدد سندیں بھی داخل ہیں؛ کیوں کہ کبھی ایک حدیث دس سندوں سے مروی ہوتی ہے۔ درحقیقت یہ ایک حدیث کی سندیں ہوتی ہیں، اور ہر امامِ حدیث اپنی تحقیق کے مطابق اُن میں سے زیادہ صحیح اور معتمَد سند منتخب کرتے ہیں، اور دیگر سندوں کو ترک کر دیتے ہیں، کبھی اُن کی ذکر کردہ سند دیگر محدثین کے نزدیک صحیح نہیں ہوتی، اور درحقیقت اُن کی ترک کی ہوئی سندوں میں سے کوئی سند، صحیح ہوتی ہے۔ <br/>
نیز ان ہزاروں روایات میں آثارِ صحابہؓ وتابعینؒ وغیرہ بھی داخل ہوتے ہیں، اور یہ آثار بہت سے محدثین کے نزدیک احادیث میں شمار ہوتے ہیں، ایسے روایت کردہ آثار بھی بکثرت ہیں۔ یہ اہم نکتہ یاد رکھیے، تاکہ (کثرتِ تعداد کا) معاملہ آپ کے لیے اُلجھن کا باعث نہ بنے، اور آپ سنن واحادیث کے متعلق شکوک وشبہات پھیلانے والوں کے شبہات کے جوابات دے سکیں۔ ‘‘<br/>
شیخ احمد شاکر  رحمۃ اللہ علیہ  ’’<span class="ar_writing">الباعثُ الحثِیث</span>‘‘ میں رقم طراز ہیں:<br/>
’’<span class="ar_writing">ومِن المہمِّ مَعرفۃُ العَددِ الحقيقيِّ للأحاديثِ في ’’مُسندِ أحمد‘‘ بِحذفِ المکرَّر واعتبارِ کلِّ الطُرقِ للحديثِ حديثاً واحدا ، ولم أتمکَّنْ مِن ذٰلک إلّا في مُسند أبي ہُريرۃَ، فَظہرَ ليْ أنَّ عددَ أحاديثِہٖ في مُسند أحمد بعد حذف المُـکرَّر منہا ہو  ۱۵۷۹ حَديثاً فقط۔<br/>
فأينَ ہٰذا منَ العددِ الضَّخمِ الذي ذکرَہ ابنُ الجوزي وہو ۵۳۷۴؟! وہل فاتَ أحمدَ ہٰذا کلُّہ؟ ! ما أظنُّ ذٰلک.<br/>
وإنَّما الَّذيْ أرجِّحُہٗ أنَّ ابنَ الجوزي عَدَّ ما رَواہ بَقيُّ بنُ مَخلد لأبي ہُريرۃ مُطلقاً وأدخل فيہ المکرَّر، فَتعددُ الحديثِ الواحدِ مِراراً بِتعدُّدِ طُرقِہٖ ، وقَدْ يکونُ بقيٌّ أيضاً يروي الحديثَ الواحدَ مقطَّعاً أجزاءَ باعتبارِ الأبوابِ والمَـعانيْ کما يفعلُ البُخاريُّ ، ويُؤيِّدُہٗ أنَّ ابنَ حزْمٍ يصِفُہ بأنَّہٗ رتَّبَ أحاديثَ کلِّ صَحابيٍّ عَلٰی اَبوابِ الفِقہ ۔<br/>
وأيضاً فإنَّ في ’’مُسندِ أحمد‘‘ أحاديثَ کثيرۃً يَذکرُہا استِطراداً في غيرِ مُسندِ الصَّحابيِّ الذيْ رَواہا، وبعضُہا يکون مَروياً عن اثنينِ أو أکثرَ منَ الصَّحابۃِ،  فَتارۃً يذکرُ الحديثَ في مُسندِ کلِّ واحدٍ مِنہما، وتارۃً يذکرُہ في مُسندِ أحدِہما دُونَ الآخرِ. وقَدْ وجدتُ فيہ أحاديثَ لبعضِ الصَّحابۃ ذکرَہا أثناءَ مُسندٍ لِغيرِ راوِيْہا ولم يَذکرْہا في مُسندِ راويہا اَصلاً۔<br/>
ولٰکنْ ہٰذا کلُّہ لا يَنتجُ منہ ہٰذا الفرقُ الکبيرُ بينَ العددينِ في مثلِ مُسندِ أبي ہُريرۃؓ. ولعلَّنا نُوَفَّق لتحقيقِ عددِ الأحاديثِ التيْ رَواہا عنْ کلِّ صَحابيٍّ، کَما صَنعنَا في روايۃِ أبي ہُريرۃؓ إنْ شاءَ اللہُ۔ وقد جمعتُ عددَ الأحاديثِ التي نسبَہا ابنُ الجوزيِّ للصَّحابۃِ في مُسند بَقيٍّ، فکانتْ ۳۱۰۶۴ حديثاً، وہٰذا يقِلُّ عن مُسندِ أحمد أو يُقاربُہ۔</span>‘‘<br/>
’’ایک اہم نکتہ، تکرار کو حذف کرکے مسندِ احمد کی احادیث کی حقیقی تعداد کو جاننا اور ایک حدیث کی تمام سندوں کو ایک شمار کرنا ہے۔ میں نے صرف ’’مُسندُ أبي ہُريرۃ‘‘ میں یہ کام کیا تو معلوم ہوا کہ تکرار کو حذف کرنے کے بعد مسندِ احمد میں (حضرت ابوہریرہ  رضی اللہ عنہ  کی) احادیث کی تعداد صرف (۱۵۷۹) ہے۔ کہاں یہ تعداد اور کہاں ابنِ جوزی  رحمۃ اللہ علیہ  کی ذکر کردہ تعداد (۵۳۷۴) ؟! کیا باقی تمام روایات امام احمد  رحمۃ اللہ علیہ  سے رہ گئیں؟! میرا یہ گمان نہیں۔ <br/>
میرے نزدیک زیادہ راجح یہ ہے کہ ابنِ جوزی  رحمۃ اللہ علیہ  نے حضرت ابوہریرہ  رضی اللہ عنہ  سے بقی بن مخلد رحمۃ اللہ علیہ  کی روایت کی ہوئی تمام روایات شمار کی ہیں اور اُن میں مکرر روایات کو بھی داخل کر دیا ہے۔ اور یوں متعدد سندوں کی وجہ سے ایک حدیث بھی کئی بار شمار ہوگئی۔ نیز ممکن ہے کہ امام بقی رحمۃ اللہ علیہ  بھی امام بخاری  رحمۃ اللہ علیہ  کی طرح ایک حدیث کی تقطیع کرتے ہوئے اُس کے مختلف حصوں کو ابواب اور معانی کے اعتبار سے کئی بار روایت کرتے ہوں، مذکورہ نکتے کی تائید ابنِ حزم  رحمۃ اللہ علیہ  کے اُس بیان سے بھی ہوتی ہے کہ بقی بن مخلدؒ نے ہر صحابیؓ کی احادیث کو ابوابِ فقہ کے اعتبار سے مرتب کیا ہے۔ <br/>
مزید براں مسندِ احمد میں بہت سی ایسی احادیث ہیں، جنہیں امام احمد  رحمۃ اللہ علیہ  نے استطراداً راوی صحابیؓ (کی مسند) کے علاوہ کسی اور صحابیؓ کی مسند میں ذکر کیا ہے۔ نیز بعض احادیث، دو یا دو سے زیادہ صحابہؓ سے بھی مروی ہوتی ہیں، اور امام احمد  رحمۃ اللہ علیہ  کبھی ایسی حدیث کو اُن صحابہؓ میں سے ہر ایک کی مسند میں ذکر کرتے ہیں، اور کبھی کسی ایک کی مسند میں ہی ذکر کردیتے ہیں، دوسرے راوی کی مسند میں ذکر نہیں کرتے۔ مجھے بعض صحابہؓ کی ایسی احادیث بھی ملی ہیں جو اُنہوں نے راوی صحابیؓ کی مسند میں ذکر نہیں کیں، بلکہ کسی اور صحابیؓ کی مسند میں درج کی ہیں، لیکن اس پوری تفصیل کے نتیجے میں بھی ’’<span class="ar_writing">مُسندُ أبي ہُريرۃ</span>‘‘ کے متعلق مذکورہ دونوں تعدادوں جیسے بڑے فرق کی گُتھی نہیں سلجھتی۔ اللہ نے چاہا تو اُمید ہے کہ ہمیں حضرت ابوہریرہ  رضی اللہ عنہ  کی روایات کی طرح ہر صحابیؓ سے مروی احادیث کو شمار کرنے کی توفیق ملے گی۔ میں نے اُن احادیث کی تعداد کو جمع کیا، جنہیں ابنِ جوزی  رحمۃ اللہ علیہ  نے مسندِ بقی میں مذکور احادیث کے اعتبار سے صحابہؓ کی جانب منسوب کیا ہے، نتیجتًا احادیث کی تعداد (۳۱۰۶۴) ہوئی، یہ تعداد مسندِ احمد میں مذکور روایات کی تعداد سے کم یا اُس کے قریب قریب ہے۔‘‘</p><h2 style="text-align:justify;">تنبیہِ سوم</h2><p style="text-align:justify;">سیدنا ابوہریرہ  رضی اللہ عنہ  نے سنہ سات ہجری میں غزوۂ خیبر سے قبل اسلام قبول کیا تھا، اور پھر ربیع الاول سنہ۱۱ ہجری میں نبی کریم  صلی اللہ علیہ وسلم  کی وفات تک آپ کے درِ اقدس سے چمٹے رہے، یوں اُنہوں نے حیاتِ نبوی کے لگ بھگ چار برس اور چند راتیں پائی ہیں۔ <br/>
ڈاکٹر محمد عبدہ یمانی اپنی کتاب ’’<span class="ar_writing">أبوہُريرۃَ والحقيقۃُ الکاملۃُ</span>‘‘ (ص:۴۳) میں رقم طراز ہیں:<br/>
’’<span class="ar_writing">لَو حَسِبنا عَددَ أيَّام صُحبۃِ أبي ہُريرۃَ لِرسولِ اللہِ وہي تبلغُ أکثرَ من (۱۴۶۰) يومًا ، وقسَمنا ہٰذہ الأحاديثَ (۵۳۷۴ حديث) علٰی ہٰذِہ الأيَّام ۔۔۔۔ وجَدنا أنَّہٗ يَرويْ کلَّ يومٍ مَا يُقارِبُ ثَلاثۃَ أحاديثَ ونِصفاً ، وفي کُلِّ مئۃِ يومٍ (۳۶۷) حَديثاً ، أو کانَ يحفظُ مِئۃَ حديثٍ في کلِّ سبعۃٍ وعشرينَ يومًا . زِدْ عَلی ذٰلک أنَّہ إذا حذَفنا المکرَّر مِنْ أحاديثِ أبي ہريرۃؓ نجدُ أنَّ العددَ الأصليَّ لا يصِلُ إلٰی (۱۳۰۰) حديث۔</span>‘‘<br/>
’’اگر ہم حضرت ابوہریرہ  رضی اللہ عنہ  کے رسول اللہ  صلی اللہ علیہ وسلم  کی صحبت میں گزرے ایام شمار کریں تو اُن کی تعداد (۱۴۶۰) سے زیادہ بنتی ہے۔ اب ہم اُن سے مروی احادیث کی تعداد(۵۳۷۴) کو اُن ایام میں تقسیم کریں تو نتیجتًا اُنہوں نے ہر روز تقریباً ساڑھے تین حدیثیں روایت کی ہیں، اور ہر سو دنوں میں (۳۶۷) احادیث روایت کیں، یا بالفاظِ دیگر وہ ہر ستائیس دنوں میں سو احادیث یاد کرتے تھے۔ مزید براں اگر حضرت ابوہریرہ  رضی اللہ عنہ  کی احادیث میں سے مکرر روایات کو حذف کریں تو اصل تعداد(۱۳۰۰) تک بھی نہیں پہنچے گی۔ ‘‘</p><h2 style="text-align:justify;">تنبیہِ چہارم</h2><p style="text-align:justify;">حضرت ابوہریرہ  رضی اللہ عنہ  کی روایت کردہ اکثر احادیث کے الفاظ تھوڑے ہیں، اگر (ان کی) حدیثیں (الفاظ کی تعداد کے اعتبار سے) تھوڑی لمبی بھی ہیں تو مختصر جملوں پر مشتمل ہیں۔ آدھے صفحے پر مشتمل یا اس سے زیادہ لمبے متون زیادہ نہیں، اگر حضرت ابوہریرہ  رضی اللہ عنہ  سے مروی سینکڑوں مختصر متونِ حدیث جمع کریں تو سب متون تھوڑے اوراق میں سمٹ جائیں گے، اور چند مہینوں میں اُن کو یاد کرنا بھی دشوار نہیں۔<br/>
’’<span class="ar_writing">الضوءُ اللامعُ المبينُ عَن مَناہجِ المحدِّثين</span>‘‘ (ص:۱۳۳) میں مذکور ہے: <br/>
’’<span class="ar_writing">لَو جمَعنا کلَّ مرويَّاتِ أبي ہُريرۃ في کتابٍ واحدٍ فَلنْ تزيدَ عَنْ جزءٍ صغيرٍ، ذٰلک أنَّ الکثيرَ مِنَ الخَمسۃِ آلافٍ والثَّلاثِ مِئۃِ والأربعِ والسبعينَ ، عَددُ ما رَواہ لايُجَاوِزُ السَّطْرَ والسَّطْرَيْنِ۔</span>‘‘<br/>
’’اگر ہم حضرت ابوہریرہ  رضی اللہ عنہ  کی مرویات ایک کتاب میں یکجا کرنا چاہیں تو ایک چھوٹے جزء سے زیادہ نہ ہوں گی، اس لیے کہ پانچ ہزار تین سو چوہتر احادیث میں سے اکثر روایات ایک دو سطروں سے متجاوز نہیں۔‘‘</p><h2 style="text-align:justify;">تنبیہِ پنجم</h2><p style="text-align:justify;">حضرت ابوہریرہ  رضی اللہ عنہ  کی صحیح وثابت احادیث میں سے اکثر کی روایت میں وہ اکیلے نہیں، بلکہ نبی کریم  صلی اللہ علیہ وسلم  سے اُن کو روایت کرنے میں اُن کے ساتھ دیگر صحابہ کرام  رضی اللہ عنہم  بھی شریک ہیں۔</p><p style="text-align:left;">(جاری ہے)</p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رمضان المبارک ۱۴۴۴ھ - اپریل 2023ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2023/05//1683789275_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-1c9e3e1b8e85807b054517c8-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"حضرت ابوہریرہ   رضی اللہ عنہ  سے بکثرت روایات کے اسباب اور بعض شبہات کا اِزالہ (پہلی قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2023-04-01","dateModified":"2023-04-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"حضرت ابوہریرہ   رضی اللہ عنہ  سے بکثرت روایات کے اسباباور بعض شبہات کا اِزالہ(پہلی قسط) تمہید ذخیرۂ حدیث پر مستشرقین اور ان کے علمی پیرؤوں کی جانب سے مختلف جہتوں سے قدغن لگائے جاتے ہیں اور اسے مشکوک قرار دینے کی سعیِ نامراد کی جاتی ہے، یوں بزعمِ خو..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#a3cacdc5cce3c1c2cdd6d1ca8dc6c7d68dd3c8" title="info@banuri.edu.pk"><span class="__cf_email__" data-cfemail="274e4941486745464952554e0942435209574c">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="1c9e3e1b8e85807b054517c8-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="1c9e3e1b8e85807b054517c8-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="1c9e3e1b8e85807b054517c8-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dd9c4a9e4e22e',t:'MTczMTMyMzU4My4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>