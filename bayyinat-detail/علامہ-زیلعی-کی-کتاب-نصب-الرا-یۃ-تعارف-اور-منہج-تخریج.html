<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="علامہ زیلعی  ؒ کی کتاب ’’نصب الرأیۃ‘‘  تعارف اور منہجِ تخریج
اس وقت احادیث کی تخریج پر مشتمل سب سے مشہور کتاب ’’نصب الرأيۃ لأحاديث الہدايۃ‘‘ ہے۔ یہ مشہور حنفی فقیہ ومحدث علامہ جمال الدین ابو محمد عبد اللہ بن یوسف زَیلعی (المتوفی: ۷۶۲ھ) کی تصنیف ہے۔ اس کتاب میں علامہ زیلعی  ؒ نے مشہور حنفی فقیہ علامہ علی بن ابوبکر مَرغِینانی  ؒ(المتوفی: ۵۹۳ھ) کی فقہ ح..."><meta name="keywords" content="علامہ,زیلعی, ؒ,کی,کتاب,’’..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="ad31ba4c58bafa1ade9587c2-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="ad31ba4c58bafa1ade9587c2-text/javascript"></script><title>علامہ زیلعی  ؒ کی کتاب ’’نصب الرأیۃ‘‘   تعارف اور منہجِ تخریج | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>علامہ زیلعی  ؒ کی کتاب ’’نصب الرأیۃ‘‘   تعارف اور منہجِ تخریج</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">شعبان المعظم ۱۴۴۴ھ - مارچ 2023ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی ابوالخیر عارف محمود</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2023/05//1683722033_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-ad31ba4c58bafa1ade9587c2-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">علامہ زیلعی  ؒ کی کتاب ’’نصب الرأیۃ‘‘ </h1><h1 style="text-align:center;"> </h1><h2 style="text-align:center;">تعارف اور منہجِ تخریج</h2><p style="text-align:justify;"><br/>
اس وقت احادیث کی تخریج پر مشتمل سب سے مشہور کتاب ’’<span class="ar_writing">نصب الرأيۃ لأحاديث الہدايۃ</span>‘‘ ہے۔ یہ مشہور حنفی فقیہ ومحدث علامہ جمال الدین ابو محمد عبد اللہ بن یوسف زَیلعی (المتوفی: ۷۶۲ھ) کی تصنیف ہے۔ اس کتاب میں علامہ زیلعی  ؒ نے مشہور حنفی فقیہ علامہ علی بن ابوبکر مَرغِینانی  ؒ(المتوفی: ۵۹۳ھ) کی فقہ حنفی میں تصنیف کردہ مشہور کتاب ’’<span class="ar_writing">الہدايۃ</span>‘‘ میں استشہاد کردہ احادیث کی تخریج کی ہے۔</p><h2 style="text-align:justify;">علامہ زیلعی  ؒ  کا مختصر تعارف</h2><p style="text-align:justify;">آپ کا نام نسب یوں ہے: حافظ متقن جمال الدین ابو محمد عبد اللہ بن یوسف زَیلَعِی حنفی (المتوفی: ۷۶۲ھ)، آپ کو زَیلَعِی ’’زَیلَع‘‘ شہر کی نسبت سے کہا جاتا ہے، جو کہ حبشہ کے ساحلی علاقہ میں واقع ہے، اس میں ایک بندرگاہ بھی ہے، آج کل یہ صومالیہ کا حصہ ہے۔ علامہ زیلعی  ؒ نے ایک علمی ماحول میں پرورش پائی، پہلے فقہ کا علم حاصل کیا اور اس میں مہارت حاصل کی، پھر حدیث کی طلب میں لگے اور خوب اہتمام سے علمِ حدیث حاصل کیا اور اپنے وقت کے کبار شیوخ سے حدیث کا سماع کیا اور فاضل ہوئے اور حدیث کے جمع وتالیف میں لگے۔(۱) </p><h2 style="text-align:justify;">آپ کے مشہور شیوخ <br/>
 </h2><p style="text-align:justify;">آپ کے مشہور شیوخ میں ’’<span class="ar_writing">کنز الدقائق</span>‘‘ کے شارح علامہ فخر زیلعی ؒ اور قاضی علاء الدین ترکمانی  ؒ ہیں۔</p><h2 style="text-align:justify;">علامہ زیلعی  ؒ اور علامہ عراقی  ؒ کا تخریجِ حدیث کے لیے اجتماعی مطالعہ </h2><p style="text-align:justify;">آپ نے کتبِ حدیث کے مطالعہ کو لازم پکڑا، یہاں تک فقہ حنفی کی مشہور کتاب ’’الہدایۃ‘‘ اور تفسیرِ کشاف کی احادیث کی انتہائی استیعاب کے ساتھ تخریج کی۔ مزے کی بات یہ ہے علامہ زیلعی  ؒ اور علامہ عراقی ؒ نے جن کتابوں کی احادیث کی تخریج کی ہے، اس کے لیے دونوں مل کر کتبِ احادیث کا مطالعہ کیا کرتے تھے، علامہ زمخشری کی تفسیر ’’الکشاف‘‘ کی احادیث کی تخریج پر مشتمل ایک اور کتاب ’’تخريج أحاديث الکشاف‘‘ بھی تصنیف کی۔ علامہ زیلعی ؒ ۷۶۲ھ کو قاہرہ (مصر) میں فوت ہوئے اور وہیں پر دفن ہوئے۔(۲)  رحمہ اللہ رحمۃً واسعۃً۔</p><h2 style="text-align:justify;">عمدہ ترین کتابِ تخریج<br/>
 </h2><p style="text-align:justify;">’’<span class="ar_writing">نصب الرأيۃ</span>‘‘ کتبِ تخریج میں عمدہ ترین کتاب ہے، اگر اسے عمدہ ترین نہ شمار کیا جائے تو بھی یہ طرقِ حدیث اور کثیر کتبِ حدیث میں ان کے مقام کی نشاندہی پر مشتمل ہونے کے اعتبار سے اَنفع ہے، اس کے ساتھ ہی حدیث کی سند کے رجال سے متعلق ائمہ جرح وتعدیل کے اقوال بھی شافی وکافی طور پر بیان کیا ہے کہ میرے علم کے مطابق ان سے پہلے کسی نے ایسے بیان نہیں کیا ہے۔</p><h2 style="text-align:justify;">علامہ زیلعی  ؒ کا حدیث اور علومِ حدیث میں تبحُّر</h2><p style="text-align:justify;">علامہ زیلعی ؒ کے اس منہج اور علوم سے بعد میں آنے والے اصحابِ کتبِ تخریج خاص طور پر حافظ ابن حجرؒ نے استفادہ کیا ہے۔ شیخ کی کتاب ’’<span class="ar_writing">نصب الرأيۃ</span>‘‘ حدیث اور علومِ حدیث میں ان کے تبحُّر اور مصادرِ کثیرہ کے بارے میں وسعتِ اطلاع پر دلالت کرتی ہے۔ علامہ سید محمد بن جعفر کتانی  ؒ نے ’’<span class="ar_writing">الرسالۃ المستطرفۃ</span>‘‘ میں اس کتاب کے بارے میں فرمایا کہ: یہ انتہائی مفید تخریج ہے، ان کے بعد آنے والے ہدایہ کے شراح نے اس سے مدد لی ہے، بلکہ حافظ ابن حجرؒ نے بھی اپنی تخریج کردہ کتب میں علامہ زیلعی ؒ کی تخریج سے بکثرت مدد لی ہے۔ (۳)  یہ علامہ زیلعی  ؒ کا فنِ حدیث اور اسماء الرجال میں تبحُّر اور فروعِ حدیث میں ان کی وسعتِ نظری کے کمال کی دلیل و گواہی ہے۔ (۴) </p><h2 style="text-align:justify;">علامہ زیلعی  ؒ کا طریقۂ تخریج</h2><p style="text-align:justify;">علامہ زیلعی ؒ کا ’’ <span class="ar_writing">نصب الرأيۃ</span>‘‘ میں تخریج کا طریقہ یہ ہے کہ آپ پہلے صاحبِ ہدایہ کی ذکر کردہ حدیث کی عبارت ذکر کرتے ہیں، پھر اس کے بعد تمام طرق و مواضع کے استقصاء کے ساتھ اصحابِ کتبِ حدیث وغیرہ میں سے جس جس نے اس کی تخریج کی ہے، اس کو بیان کرتے ہیں، پھر ان احادیث کو ذکر کرتے ہیں جو صاحبِ ہدایہ کی ذکر کردہ حدیث کے معنی کے لیے شاہد اور مؤید ہوتی ہیں اور یہ بھی بتاتے ہیں کہ ان احادیث کی تخریج کس کس محدث نے کی ہے، بطور تائید وشاہد ذکر کرنے والی احادیث کے لیے ’’أحادیث الباب‘‘ کا رمز اختیار کرتے ہیں، پھر اگر وہ مسئلہ ائمہ مجتہدین کے درمیان اختلافی ہو تو حنفیہ کے برخلاف موقف اختیار کرنے والے ائمہ نے جن احادیث سے استشہاد کیا ہے انہیں بھی ذکر کرتے ہیں، ان احادیث کے لیے ’’أحادیث الخصم‘‘ کا رمز وعنوان اختیار کرتے ہیں اور یہ بھی ذکر کرتے ہیں کہ کن کن محدثین نے وہ روایت نقل کی ہے۔ علامہ زیلعی  ؒ یہ سارا عمل نہایت صاف اور بے داغ طریقہ اور کمالِ انصاف سے انجام دیتے ہیں، کسی بھی طرح کا مذہبی تعصب وغیرہ انہیں حق بات سے دائیں بائیں نہیں کرسکا۔</p><h2 style="text-align:justify;"> ’’<span class="ar_writing">نصب الرأيۃ</span>‘‘ طبعات</h2><p style="text-align:justify;">یہ کتاب دو دفعہ طبع ہوچکی ہے، ان میں سے پہلی طباعت اس صدی کے اوائل میں ہندوستان میں ہوئی، لیکن یہ طباعت اسانید اور متن دونوں میں اغلاط سے بھری ہوئی ہے، اس میں بعض جگہ ایسی تصحیف اور سقط واقع ہوئے ہیں کہ اس طباعت پر اعتماد ممکن نہیں رہا۔ دوسری طباعت قاہرہ میں مجلسِ علمی پاکستان کی تصحیح اور اشراف کے ساتھ سنہ ۱۳۷۵ھ مطابق ۱۹۳۸ء کو دار المامون سے ہوئی، یہ چار جلدوں میں ایک عمدہ اور محقق طبع ہے۔(۵) </p><h2 style="text-align:justify;">تخریج میں ترتیب ِفقہی کی رعایت</h2><p style="text-align:justify;">اس کتاب کی احادیث کی تخریج کی ترتیب کتبِ فقہیہ کے ابواب کی ترتیب پر رکھی گئی ہے۔ کتاب کی ابتدا ’’<span class="ar_writing">کتاب الطہارۃ</span>‘‘ کی احادیث کی تخریج سے ہوتی ہے اور ابوابِ فقہیہ کی ترتیب سے آخر تک گئی ہے۔ علامہ زیلعی  ؒنے ابواب کی ترتیب میں اصل کتاب عینی ہدایہ کے مصنف کی ترتیب کی پیروی کی ہے، اسی وجہ سے اس کی مراجعت انتہائی آسان ہے، اس لیے کہ مراجعت کرنے والا اگر اس حدیث کا موضوع اور باب معلوم کرے تو وہ اس باب میں مطلوبہ حدیث کی تخریج دیکھ سکتا ہے۔<br/>
علامہ زیلعی  ؒ کے طریقۂ تخریج کے ذیل میں یہ بات گزر چکی ہے کہ اس کتاب کو تخریجِ احادیثِ احکام کے سلسلہ میں ایک ضخیم انسائیکلوپیڈیا جانا جاتا ہے، خواہ ان احادیث سے حنفیہ نے استدلال کیا ہے یا ان کے علاوہ دیگر اصحابِ مذاہبِ متبوعہ نے استدلال کیا ہے۔ یہ ایک عظیم خصوصیت ہے جس کی وجہ سے یہ جلیل القدر کتاب دیگر کتابوں سے ممتاز ہوتی ہے۔ اللہ تعالیٰ ہماری طرف سے اور تمام مسلمانوں کی طر ف سے اس کتاب کے مصنف علامہ زیلعی  ؒ کو بہترین جزا عطا فرمائے، آمین۔</p><h2 style="text-align:justify;">کتاب میں سے تخریج کی ایک مثال</h2><p style="text-align:justify;">اس کتاب میں سے تخریج کا ایک نمونہ ومثال ملاحظہ کیجیے! یہ مثال اس حدیث کی تخریج سے متعلق ہے جس میں کپڑے پر منی لگ جائے تو پاک کرنے کی کیفیت بیان کی گئی ہے:<br/>
ذیل میں آپ ملاحظہ کرسکتے ہیں کہ علامہ زیلعی ؒ نے منی کے نجس ہونے یا پاک ہونے کے اختلافی مسئلہ کے بارے میں ہدایہ میں وارد احادیث کی تخریج کرتے ہوئے اپنے منہج کے مطابق سب سے پہلے ’’<span class="ar_writing">الحدیث الثالث</span>‘‘ کے عنوان سے صاحبِ ہدایہ کی نجاستِ منی سے متعلق ذکر کردہ نصِ حدیث کو بیان کیا، پھر اس پر غریب ہونے کا حکم لگایا، اس کے بعد یہ بتایا کہ امام دار قطنی  ؒنے اپنی سنن میں اور امام بزارؒ نے اپنی مسند میں اس حدیث کو سند کے ساتھ نقل کیا ہے اور ان دونوں کی سند کے ساتھ اس حدیث کو ذکر کیا، اس کے بعد ابن الجوزیؒ کا اس حدیث اور اس کے طرق پر مفصل کلام نقل کیاہے، ملاحظہ کیجیے: </p><h2 style="text-align:justify;">ہدایہ میں ذکر کردہ نصِ حدیث</h2><p style="text-align:justify;">’’<span class="ar_writing">الحديث الثالث : روي عن النبي ـ صلی اللہ عليہ و سلم ـ أنہ قال لعائشۃ رضي اللہ عنہا في المني : ’’ فاغسليہ إن کان رطبا، وافرکيہ إن کان يابسا۔</span>‘‘</p><p style="text-align:justify;">ترجمہ: ’’تیسری حدیث: نبی کریم  صلی اللہ علیہ وسلم  سے روایت کی گئی ہے کہ آپ نے حضرت عائشہ  رضی اللہ عنہا  سے منی کے بارے میں فرمایا کہ: اگر منی تر ہو تو اسے دھو لو اور خشک ہوگئی ہو تو اسے کھرچ لو۔‘‘<br/>
علامہ زیلعی  ؒ نے ان الفاظ کے ساتھ روایت کو غریب قرار دیا اور فرمایا: ’’<span class="ar_writing">قلت : غريب۔</span>‘‘<br/>
اس کے بعد علامہ زیلعی ؒنے یہ بتایا کہ اسی طرح کی روایت امام دار قطنی  ؒنے اپنی سنن میں اور امام بزارؒ نے اپنی مسند میں حضرت عائشہ  رضی اللہ عنہا  سے نقل کی ہے، ملاحظہ کیجیے: <br/>
’’<span class="ar_writing">وروی الدارقطني في ’’سننہ‘‘ من حديث عبد اللہ بن الزبير: ثنا بشر بن بکر، ثنا الأوزاعي، عن يحيی بن سعيد، عن عمرۃ، عن عائشۃؓ قالت: ’’کنت أفرک المني من ثوب رسول اللہ ـ صلی اللہ عليہ وآلہ وسلم ـ إذا کان يابسا، وأغسلہ إذا کان رطبا‘‘. انتہی . ورواہ البزار في ’’مسندہٖ‘‘ وقال : لايعلم أسندہ عن عائشۃ إلا عبد اللہ بن الزبير ہٰذا، ورواہ غيرہ عن عمرۃ مرسلا، انتہی۔</span> ‘‘<br/>
’’حضرت عائشہ  رضی اللہ عنہا  فرماتی ہیں کہ میں نبی کریم  صلی اللہ علیہ وسلم  کے کپڑے سے منی کو کھرچ دیا کرتی تھی اگر وہ تر ہوتی اور اسے دھو دیا کرتی اگر وہ خشک ہوا کرتی تھی۔ اسے امام بزارؒ نے بھی اپنی مسند میں روایت کیا ہے اور یہ فرمایا کہ وہ نہیں جانتے کہ اس روایت کے راوی عبد اللہ بن زبیر رضی اللہ عنہ  کے علاوہ کسی اور نے حضرت عائشہ  رضی اللہ عنہا  سے مسنداً نقل کیا ہو۔ امام بزارؒ کے علاوہ بعض محدثین نے اسے حضرت عمرہ ؒ سے مرسلا ً    نقل کیا ہے۔ ‘‘<br/>
اس کے بعد اس حدیث پر ’’<span class="ar_writing">التحقیق</span>‘‘ سے علامہ ابن الجوزیؒ کا کلام نقل کیا ہے:<br/>
’’ <span class="ar_writing">قال ابن الجوزي في ’’التحقيق‘‘ : والحنفيۃ يحتجون علی نجاسۃ المني بحديث رووہ عن النبي صلی اللہ عليہ وآلہ وسلم أنہٗ قال لعائشۃؓ : ’’ اغسليہ إن کان رطبا وافرکيہ إن کان يابسا ‘‘. قال : وہٰذا حديث لا يعرف، وإنما روي نحوہ من کلام عائشۃؓ، ثم ذکر حديث الدارقطني المذکور، واللہ أعلم۔</span>‘‘<br/>
’’ابن الجوزیؒ نے ’’<span class="ar_writing">التحقیق</span>‘‘ میں فرمایا کہ حنفیہ منی کی نجاست پر اس حدیث سے حجت پکڑتے ہیں جسے وہ نبی کریم  صلی اللہ علیہ وسلم  سے نقل کرتے ہیں کہ آپ  صلی اللہ علیہ وسلم  نے حضرت عائشہ  رضی اللہ عنہا  سے فرمایا کہ: اگر منی تر ہو تو اسے دھو لو اور خشک ہوگئی ہو تو اسے کھرچ لو۔ یہ حدیث غیر معروف ہے، ہاں! البتہ اس طرح کی بات حضرت عائشہ  رضی اللہ عنہا  کے کلام کے طور پر مروی ہے، اس کے بعد دار قطنی  ؒ کی مذکورہ بالا روایت ذکر کی، واللہ اعلم۔‘‘<br/>
حدیث کا ایک محمل اور اس کا جواب دیتے ہوئے فرمایا:<br/>
’’<span class="ar_writing">ومن الناس من حمل فرک الثوب علی غير الثوب الذي يصلی فيہ وہٰذا ينتقص بما وقع في ’’مسلم‘‘ : کنت أفرکہ من ثوب رسول اللہ صلی اللہ عليہ وآلہ وسلم فيصلي فيہ. وعند أبي داود: ثم يصلي فيہ. والفاء ترفع احتمال غسلہ بعد الفرک، وحملہ بعض المالکيۃ علی الفرک بالماء، وہٰذا ينتقص بما في ’’مسلم‘‘ أيضا: لقد رأيتني وإني لأحکہ من ثوب رسول اللہ صلی اللہ عليہ وآلہ وسلم بظفري، واللہ أعلم۔</span>‘‘<br/>
’’بعض لوگوں نے حدیث میں وارد کپڑے پر لگی منی کے کھرچنے کو نماز کے علاوہ پہنے جانے والے کپڑے یعنی سونے والے کپڑے پر محمول کیا ہے، ان کا یہ محمول کرنا صحیح مسلم میں وارد روایت سے ٹوٹ جاتا ہے کہ حضرت عائشہ  رضی اللہ عنہا  نے فرمایا کہ: میں نبی کریم  صلی اللہ علیہ وسلم  کے کپڑے سے منی کو کھرچتی تھی اور آپ اس میں نماز پڑھا کرتے تھے۔ ابو داود کی روایت میں فرمایا کہ پھر اس میں نبی کریم صلی اللہ علیہ وسلم نماز پڑھا کرتے تھے، اس حدیث میں وارد ’’<span class="ar_writing">فیصلي</span>‘‘ کا حرفِ فاء کھرچنے کے بعد دھونے کے احتمال کو ختم کرتا ہے، کیوں کہ حرفِ فاء کا تقاضا ہے کہ کھرچنے کے بعد نماز سے پہلے کسی اور عمل کا فاصلہ نہ ہو۔ بعض مالکیہ نے ان روایات کو پانی کے ساتھ کھرچنے پر محمول کیا ہے، جب کہ یہ بھی صحیح مسلم کی دوسری روایت سے ٹوٹ جاتا ہے کہ حضرت عائشہ  رضی اللہ عنہا  نے فرمایا کہ میں نبی کریم صلی اللہ علیہ وسلم  کے کپڑے سے منی کو اپنے ناخن سے کھرچتی تھی۔‘‘<br/>
اس کے بعد علامہ زیلعی  ؒنے أحادیث الباب، حدیث آخر، اور الآثار کے عنوان سے مذکورہ بالا حدیث (حنفیہ کے مستدل) کے مؤیدات اور شواہد کو ذکر کیا ہے، ملاحظہ فرمائیں: <br/>
’’ <span class="ar_writing">- أحاديث الباب : روی البخاري ومسلم من حديث عائشۃؓ أنہا کانت تغسل المني من ثوب رسول اللہ صلی اللہ عليہ وآلہ وسلم، فيخرج، فيصلي وأنا أنظر إلی بقع الماء في ثوبہ، انتہی. قال البيہقي: وہٰذا لا منافاۃ بينہ وبين قولہا : کنت أفرک من ثوبہ ثم يصلي فيہ کما لا منافاۃ بين غسلہ قدميہ ومسحہ علی الخفين، انتہی. وقال ابن الجوزي: ليس في ہٰذا الحديث حجۃ لأن غسلہ کان للاستقذار لا للنجاسۃ۔</span>‘‘<br/><span class="ar_writing"> - حديث آخر إنما يغسل الثوب من خمس : سيأتي قريباً ۔<br/>
 - الآثار : روی ابن أبي شيبۃ في ’’مصنفہٖ‘‘ حدثنا حسين بن علي عن جعفر بن برقان عن خالد بن أبي عزۃ قال : سأل رجل عمر بن الخطاب فقال : إني احتلمت علی طنفسۃ، فقال : ’’إن کان رطباً فاغسلہ وإن کان يابساً فاحککہ وإن خفي عليک فارششہ بالماء۔ انتہی۔</span>‘‘<br/>
’’احادیثِ باب: امام بخاری ؒاور امام مسلمؒ نے حضرت عائشہ  رضی اللہ عنہا  سے نقل کیا ہے کہ وہ نبی کریم  صلی اللہ علیہ وسلم  کے کپڑے پہ لگی ہوئی منی کو دھویا کرتی تھیں، آپ  صلی اللہ علیہ وسلم  اسی کپڑے میں نماز کے لیے نکلتے اور نماز پڑھتے، جب کہ میں آپ کے کپڑے پر پانی کے دھونے کے نشان کو دیکھا کرتی تھی۔ امام بیہقی ؒ نے فرمایا کہ: اس حدیث میں اور سابقہ روایات میں حضرت عائشہ  رضی اللہ عنہا  کے فرمان: ’’میں آپ کے کپڑے سے منی کو کھرچتی، پھر آپ اس میں نماز پڑھا کرتے‘‘ میں کوئی منافات نہیں، جیسا کہ وضو میں بغیر موزوں کے پاؤں دھونے اور موزوں پر مسح کرنے والی روایات میں کوئی منافات نہیں، کیوں کہ دونوں الگ الگ حال پر محمول ہیں کہ جب منی تر ہوتی تو دھولیا کرتیں اور جب خشک ہوتی تو اسے اپنے ناخن سے یا کسی اور چیز سے کھرچ کر صاف کیا کرتی تھیں۔ ابن الجوزیؒ نے (اپنے فقہی مسلک کی رعایت کرتے ہوئے اس حدیث کا محمل بیان کرتے ہوئے) کہا کہ یہ حدیث منی کی نجاست پر استدلال کرنے والوں کے لیے کوئی حجت نہیں، کیوں کہ حضرت عائشہ رضی اللہ عنہا  کا دھونامیل کچیل دور کرنے کے لیےتھا، نہ کہ منی کے نجس ہونے کی وجہ سے۔ <br/>
اس کا جواب یہ ہے کہ حضرت عائشہ رضی اللہ عنہا  کا مقصد اگر صرف میل کچیل دور کرنا تھا، نجاست کی وجہ سے نہیں دھویا تو وہ تو کھرچنے سے حاصل ہوجاتا ہے، پھر دھونے کی کیا ضرورت تھی؟جب کھرچنے کی جگہ دھویا تو اس سے معلوم ہوا کہ یہ دھونا نجاست دور کرنے کے لیے تھا، جیساکہ منی خشک ہونے کی وجہ سے یہ مقصد کھرچنے سے بھی حاصل ہوجایا کرتا تھا۔(۶) <br/>
اس کے بعد ’’<span class="ar_writing">حدیث آخر</span>‘‘ سے ایک اور حدیث کی طرف اشارہ کیا اور فرمایا کہ: یہ حدیث آگے آنے والی ہے کہ پانچ چیزوں سے کپڑے کو دھویا جاتا ہے، جن میں سے ایک منی بھی ہے۔ پھر ’’الآثار‘‘ کے عنوان سے حضرت عمر  رضی اللہ عنہ  کا یک اثر نقل کیا کہ ایک آدمی نے حضرت عمر  رضی اللہ عنہ  سے پوچھا کہ: مجھے ایک ’’<span class="ar_writing">طنفسۃ</span>‘‘ (چٹائی، قالین، دری) پر احتلام ہواہے؟ حضرت عمر  رضی اللہ عنہ  نے اس سے فرمایا کہ: اگر منی ابھی تک خشک نہیں ہوئی اور تر ہے تو اسے دھو لو اور اگر خشک ہوگئی ہے تو اسے کھرچ لو اور اگر یہ تم پر مخفی ہو تو اس چٹائی پر پانی کی چھینٹیں مارو۔ ‘‘<br/>
چوں کہ یہ مسئلہ اختلافی ہے، اس لیے ’’<span class="ar_writing">أحادیث الخصوم</span>‘‘ کے عنوان سے فریق مخالف کی مستدل احادیث اور ان کے مخرجین اور طرق اور ان پر کلام کو نقل کر رہے ہیں: <br/>
’’<span class="ar_writing">- أحاديث الخصوم: روی أحمد في ’’ مسندہٖ ‘‘ حدثنا معاذ بن معاذ أنبأ عکرمۃ بن عمار عن عبد اللہ بن عبيد بن عمير عن عائشۃؓ قالت : کان رسول اللہ صلی اللہ عليہ وسلم يسلت المني من ثوبہ بعرق الأذخر، ثم يصلي فيہ، ويحتہ يابساً، ثم يصلي فيہ. انتہی. <br/>
 - حديث آخر: أخرجہ الدارقطني في ’’سننہ‘‘ والطبراني في ’’معجمہ‘‘ عن إسحاق بن يوسف الأزرق عن شريک القاضي عن محمد بن عبد الرحمٰن عن عطاء عن ابن عباسؓ قال : سئل النبي صلی اللہ عليہ وسلم عن المني يصيب الثوب قال : ’’إنما ہو بمنزلۃ المخاط أو البزاق، وقال : إنما يکفيک أن تمسحہ بخرقۃ أو بأذخرۃ۔‘‘ انتہی. قال الدارقطني: لم يرفعہ غير إسحاق الأزرق عن شريک۔ انتہی. قال ابن الجوزي في ’’التحقيق‘‘: وإسحاق إمام مخرج لہ في ’’الصحيحين‘‘ ورفعہ زيادۃ وہي من الثقۃ مقبولۃ ومن وقفہ لم يحفظ. انتہی. ورواہ البيہقي في ’’المعرفۃ‘‘ من طريق الشافعي ثنا سفيان عن عمرو بن دينار وابن جريج کلاہما عن عطاء عن ابن عباسؓ موقوفاً وقال : ہٰذا ہو الصحيح موقوف وقد روي عن شريک عن ابن ليلی عن عطاء مرفوعا ولا يثبت۔ انتہی۔</span>‘‘<br/>
’’سب سے پہلے مسند احمد سے امام احمدؒ کی روایت کو سند کے ساتھ نقل کیا کہ حضرت عائشہ  رضی اللہ عنہا   فرماتی ہیں کہ: رسول اللہ  صلی اللہ علیہ وسلم  اذخر (ایک خاص قسم کی گھاس) کی ٹہنی سے منی کو اپنے کپڑے سے سونت کر صاف فرماتے، پھر اسی کپڑے میں نماز پڑھا کرتے تھے، اور اگر منی خشک ہو تو اسے کھرچتے تھے، پھر اس کپڑے میں نماز ادا کرتے تھے۔ایک اور حدیث امام دار قطنی  ؒنے اپنی سنن میں اور امام طبرانی  ؒنے اپنی معجم میں حضرت ابن عباس  رضی اللہ عنہما  سے نقل کی ہے کہ نبی کریم  صلی اللہ علیہ وسلم  سے اس کپڑے کے بارے میں پوچھا گیا جس پر منی لگ جاتی ہے۔ آپ  صلی اللہ علیہ وسلم  نے فرمایا کہ وہ تو ناک کی ریزش کی طرح ہے یا تھوک کی طرح ہے، آپ کے لیے یہ کافی ہے کہ آپ کپڑے کے ایک ٹکڑے یا کسی ٹہنی سے اسے پونچھ لیں۔ امام دارقطنی  ؒنے اس روایت پر کلام کرتے ہوئے فرمایا کہ: شریک سے اسحاق الازرق کے علاوہ کسی اور نے مرفوعاً نقل نہیں کیا، یعنی یہ ان کا تفرد ہے۔ ابن الجوزیؒ نے ’’التحقیق‘‘ میں فرمایا کہ: اسحاق الازرق صحیحین کا راوی ہے، ان کا مرفوعاً نقل کرنا زیادتی ہے اور ثقہ راوی کی زیادتی مقبول ہوتی ہے اور جس راوی نے موقوفاً نقل کیا ہے اس نے اس زیادتی کو حفظ نہیں کیا۔ امام بیہقی ؒنے ’’المعرفۃ‘‘ میں امام شافعی ؒکے طریق سے سفیانؒ سے نقل کیا، وہ عمرو بن دینارؒ اور ابن جریج  ؒسے نقل کرتے ہیں، یہ دونوں عطاء ؒکے واسطہ سے حضرت ابن عباس  رضی اللہ عنہما  سے موقوفاً نقل کرتے ہیں۔ امام بیہقی  ؒنے فرمایا کہ: یہی صحیح ہے کہ یہ روایت موقوف ہے، جب کہ اسے شریک عن ابن لیلی عن عطاء کے طریق سے مرفوعاً بھی نقل کیا گیا ہے، لیکن یہ مرفوعاً ثابت نہیں۔‘‘<br/>
علامہ زیلعی ؒ جیسے جلیل القدر فقیہ ومحدث کے تعارف اور منہجِ تخریج کو علی وجہ البصیرت سمجھنے کے لیے ایک مستقل تصنیف کی ضرورت ہے۔ زیرِ نظر مضمون میں انتہائی اختصار کے ساتھ علامہ زیلعی  ؒ کے تعارف کے ساتھ ساتھ ان کے منہجِ تخریج کا ایک نمونہ پیش کیا گیا ہے، تاکہ علومِ حدیث کے طلباء اور شائقین کو اس فن سے مناسبت پیدا ہوجائے۔ اللہ تعالیٰ امتِ مسلمہ کے محسن تمام اہلِ علم خاص طور پر فقہاء ومحدثین کو اپنی شان کے مطابق جزاء خیر عطا فرمائے کہ انہوں نے پوری زندگی اور تمام صلاحیتیں لگا کر اسلامی علوم کو نہ صرف محفوظ رکھا، بلکہ نہایت عمدہ انداز میں اگلی نسلوں کو منتقل کیا۔</p><h2 style="text-align:center;">حوالہ جات </h2><p style="text-align:justify;">۱- دیکھیے: <span class="ar_writing">أصول التخريج ودراسۃ الأسانيد</span>، ص: ۱۸، البشریٰ، کراچی<br/>
۲- دیکھیے: حاشیہ <span class="ar_writing">أصول التخريج</span>، ص: ۱<br/>
۳-حافظ ابن حجرؒ نے خود اس بات کا اعتراف کیا ہے اور اپنی دو کتابوں ’’<span class="ar_writing">الدرايۃ في تخریج أحادیث الہدايۃ</span>‘‘ (ص:۱۰) اور ’’<span class="ar_writing">التلخیص الحبیر</span>‘‘ (ص:۹) کے مقدمہ میں ’’ <span class="ar_writing">نصب الرأيۃ</span>‘‘ کی تخاریج سے استفادہ کرنے کی طرف اشارہ کیا ہے۔<br/>
۴- <span class="ar_writing">الرسالۃ المستطرفۃ، ص: ۱۸۸</span><br/>
۵- اسی نسخہ کا عکس لے کر <span class="ar_writing">دار إحیاء التراث العربي <span class="eng_writing">اور</span> المکتب الإسلامي بیروت<span class="eng_writing">اور</span> دار الحدیث، أزہر قاہرہ</span>سے بھی چھاپا گیا ہے۔<br/>
۶- یہ جواب بندہ کی طرف سے ہے۔<br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">شعبان المعظم ۱۴۴۴ھ - مارچ 2023ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی ابوالخیر عارف محمود</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2023/05//1683722033_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-ad31ba4c58bafa1ade9587c2-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"علامہ زیلعی  ؒ کی کتاب ’’نصب الرأیۃ‘‘   تعارف اور منہجِ تخریج","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2023-03-01","dateModified":"2023-03-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"علامہ زیلعی  ؒ کی کتاب ’’نصب الرأیۃ‘‘  تعارف اور منہجِ تخریج
اس وقت احادیث کی تخریج پر مشتمل سب سے مشہور کتاب ’’نصب الرأيۃ لأحاديث الہدايۃ‘‘ ہے۔ یہ مشہور حنفی فقیہ ومحدث علامہ جمال الدین ابو محمد عبد اللہ بن یوسف زَیلعی (المتوفی: ۷۶۲ھ) کی تصنیف ہے..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#f29b9c949db290939c87809bdc979687dc8299" title="info@banuri.edu.pk"><span class="__cf_email__" data-cfemail="1a73747c755a787b746f6873347f7e6f346a71">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="ad31ba4c58bafa1ade9587c2-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="ad31ba4c58bafa1ade9587c2-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="ad31ba4c58bafa1ade9587c2-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dd9b4be85e22e',t:'MTczMTMyMzU4MC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>