<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="مرابحہ مؤجَّلہ اِرتقائی،واقعاتی اور تجزیاتی مطالعہ  (چوتھی قسط)
اب ذرا آج کے بینکوں کی دنیا میں آئیے! ہم بالفرض بلاشک وشبہ اور بلااعتراض تسلیم کرلیتے ہیں کہ مروّجہ مرابحہ مؤجلہ کا طریقۂ کار سود میں داخل نہیں ہوتا اور جائز ہے، لیکن اس جواز کو لامحدود زمانے تک فرضی طور پر درست قرار دینا ان الفاظ کے ساتھ:
’’ہم شرکت ومضاربت پر ہمیشہ زور دیتے آئے ہیں، او..."><meta name="keywords" content="مرابحہ,مؤجَّلہ,اِرتقائی،و..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="68110d6eca254941cfd92f1f-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="68110d6eca254941cfd92f1f-text/javascript"></script><title>مرابحہ مؤجَّلہ اِرتقائی،واقعاتی اور تجزیاتی مطالعہ (چوتھی قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>مرابحہ مؤجَّلہ اِرتقائی،واقعاتی اور تجزیاتی مطالعہ (چوتھی قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رجب المرجب 1441ھ - مارچ 2020ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی فضل الرحمن</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/04//1586419800_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-68110d6eca254941cfd92f1f-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">مرابحہ مؤجَّلہ</h1><p style="text-align:center;"> </p><h2 style="text-align:center;">اِرتقائی،واقعاتی اور تجزیاتی مطالعہ  </h2><h3 style="text-align:center;">(چوتھی قسط)</h3><p><br/>
اب ذرا آج کے بینکوں کی دنیا میں آئیے! ہم بالفرض بلاشک وشبہ اور بلااعتراض تسلیم کرلیتے ہیں کہ مروّجہ مرابحہ مؤجلہ کا طریقۂ کار سود میں داخل نہیں ہوتا اور جائز ہے، لیکن اس جواز کو لامحدود زمانے تک فرضی طور پر درست قرار دینا ان الفاظ کے ساتھ:<br/>
’’ہم شرکت ومضاربت پر ہمیشہ زور دیتے آئے ہیں، اور اب بھی زور دیتے ہیں، لیکن میں سالہا سال اور غیر سودی بینکاری کے نشیب وفراز دیکھتے رہنے کے بعد اللہ تعالیٰ کے بھروسے پر پورے اعتماد اور یقین کے ساتھ یہ بات کہہ سکتا ہوں کہ اگر دنیا بھر کے بینک غیر سودی بینکوں میں تبدیل کردیئے جائیں اور فرض کریں کہ وہ اپنی سرمایہ کاری صرف مرابحہ اور اجارہ ہی کی بنیاد پر ان کی صحیح شرائط کے ساتھ کرتے رہیں، اور ان باتوں کی پابندی کریں جن کی پابندی آج بھی غیر سودی بینکوں پر شرعاً لازم ہے، تب بھی اگرچہ وہ اسلام کا اعلیٰ درجے کا مثالی نمونہ نہ ہو، پھر بھی دنیا بھر سے سرمایہ دارانہ نظام کی وہ بیشتر خرابیاں مٹ جائیں گی جنہوں نے آج پوری دنیا کو معاشی بحران کی لپیٹ میں لیا ہوا ہے اور ان شاء اللہ! ایک نیا نظام وجود میں آجائے گا جو شریعت کی برکتوں سے بڑی حد تک مالا مال ہوگا۔‘‘ (۱) <br/>
اس تفصیل کی روشنی میں نام نہاد اسلامی بینکوں کے موجودہ شرعی ذمہ داران سے یہ سوال ہے، جس ڈگر پر موجودہ بینک کاری ہورہی ہے، کیا اس سے سود خور ذہنیت کی حوصلہ افزائی نہیں ہوگی؟ کیا وہ طریقہ جو شرعاً درست ہونے کے باوجود تین وجوہ سے نظامِ بینکاری کی بنیاد نہیں بن سکتا تھا‘ اب اس طریقے پر نظامِ بینکاری کی بنیاد رکھیں تو کیا درست ہوجائے گا؟ ایسی کیا تبدیلی رونما ہوگئی کہ جس کی وجہ سے وہ طریقہ جو شرعاً درست ہونے کے باوجود اس وقت (۱۹۸۱ء) نظامِ بینکاری کی بنیاد کے طور پر درست نہ تھا اور آج (۲۰۱۹ء) وہ طریقہ بینکاری کی بنیاد کے طور پر درست ہے؟!<br/>
یہ ایک طالب علمانہ اشکال ہے، یہ اعتراض ہر اس طالب کو پیش آرہا ہے جو بھی مذکورہ بالا اقتباسات کا بغور مطالعہ کرتا ہے یا کرے گا۔<br/>
اب آگے حضرت والا دامت برکاتہم نے جو تین وجوہ ذکر کیے ہیں، وہ ملاحظہ ہوں:<br/>
’’۱:- اُدھار بیچنے کی صورت میں قیمت بڑھا دینا خود فقہائے کرام کے درمیان مختلف فیہ رہا ہے، اگرچہ اکثر فقہاء اسے جائز کہتے ہیں، لیکن چوںکہ اس میں مدت بڑھنے کی وجہ سے قیمت میں زیادتی کی جاتی ہے، اور اس طرح اگرچہ یہ ٹھیٹھ معنی میں سود نہ ہو، لیکن اس میں سود کی مشابہت یا سود کی خودغرضانہ ذہنیت ضرور موجود ہے ۔ <br/>
اور ایسا معاملہ جس کے جواز میں فقہائے کرامؒ کا اختلاف ہو، اور جس میں سود کی کم از کم مشابہت تو پائی ہی جاتی ہو، اسے شدید ضرورت کے مواقع پر بدرجۂ مجبوری اختیار کرلینے کی تو گنجائش نکل سکتی ہے، لیکن اس پر اربوں روپے کی سرمایہ کاری کی بنیاد کھڑی کردینا اور اسے سرمایہ کاری کا ایک عام معمول بنا لینا کسی طرح درست نہیں۔<br/>
۲:-بینک بنیادی طور پر کوئی تجارتی ادارہ نہیں ہوتا، بلکہ اس کا مقصد تجارت، صنعت اور زراعت میں سرمائے کی فراہمی ہوتا ہے، اگر ایک تجارتی ادارہ جو تجارت ہی کی غرض سے وجود میں آیا ہو اور جس کے پاس سامانِ تجارت موجود رہتا ہو وہ ’’بیع مؤجل‘‘ کا مذکورہ طریقہ اختیار کرے تو اس کی نوعیت مختلف ہے، لیکن بینک جو نہ تجارتی ادارہ ہے اور نہ سامانِ تجارت اس کے پاس موجود رہتا ہے‘ وہ ’’بیع مؤجل‘‘ کا یہ طریقہ اختیار کرے تو ایک کاغذی کارروائی کے سوا اس کی کوئی حقیقت نہیں ہوگی، جس کا مقصد سود سے بچنے کے ایک حیلے کے سوا کچھ اور نہیں۔ اس قسم کے حیلوں کی شدید ضرورت کے مواقع پر تو گنجائش ہوسکتی ہے، لیکن سارا کاروبار ہی حیلہ سازی پر مبنی کردینا کسی طرح درست نہیں ہوسکتا۔ <br/>
۳:-جب ہم ’’غیر سودی بینکاری‘‘ کا نام لیتے ہیں اور بینکنگ کو اسلامی اصولوں کے مطابق چلانے کی بات کرتے ہیں تو اس کا منشأ یہ نہیں ہوتا کہ چند حیلوں کے ذریعے ہم موجودہ طریقِ کار کو ذراسا تبدیل کرکے سارا نظام جوں کا توں برقرار رکھیں، بلکہ اس کا مقصد یہ ہے کہ سرمایہ کاری کے پورے نظام کو تبدیل کرکے اسے اسلامی اصولوں کے مطابق ڈھا لیں، جس کے اثرات تقسیمِ دولت کے نظام پر بھی مرتب ہوں، اور سرمایہ کاری کا اسلامی تصور یہ ہے کہ جو شخص کسی کاروبار کو سرمایہ فراہم کررہا ہے وہ یا تو نفع کا مطالبہ نہ کرے، یا اگر نفع کا مطالبہ کرتا ہے تو نقصان کے خطرے میں بھی شریک ہو، لہٰذا ’’غیر سودی بینکاری‘‘ میں بنیادی طور پر اس تصور کا تحفظ ضروری ہے۔ اب اگر بینک کا سارا نظام ’’مارک اپ‘‘ کی بنیاد پر استوار کرلیا جائے تو سرمایہ کاری کا یہ بنیادی اسلامی تصور آخر کہاں اطلاق پذیر ہوگا؟ کیا ہم دنیا کو یہی باور کرائیں گے کہ مروّجہ بینکنگ سسٹم کی خرابیوں پر پورے عالم اسلام میں جو شور مچ رہا تھا وہ صرف اس لیے تھا کہ ’’انٹرسٹ‘‘ کے بجائے ’’مارک اپ‘‘ کا حیلہ کیوں استعمال نہیں کیا جارہا؟ کیا اس حیلے کے ذریعے نظامِ تقسیمِ دولت کی مروّجہ خرابیوں کا کوئی ہزار واں حصہ بھی کم ہوسکے گا؟ اگر نہیں اور یقینا نہیں، تو خدا را سوچئے کہ ’’مارک اپ‘‘ کا حیلہ استعمال کرکے ہم اسلامی نظامِ سرمایہ کاری کا کیا تصور دنیا کے سامنے پیش کررہے ہیں؟<br/>
اسی لیے ہمارے فقہائے کرام نے یہ صراحت فرمائی ہے کہ اِکا دُکا مواقع پر کسی قانونی تنگی کو دور کرنے کے لیے کوئی شرعی حیلہ اختیار کرلینے کی تو گنجائش ہے، لیکن ایسی حیلہ سازی جس سے مقاصدِ شریعت فوت ہوتے ہوں، اس کی قطعاً اجازت نہیں۔ <br/>
واقعہ یہ ہے کہ اسلام کو جس قسم کا نظامِ سرمایہ کاری مطلوب ہے‘ وہ ’’مارک اپ‘‘ کے ’’میک اپ‘‘ سے حاصل نہیں ہوگا، اس کے لیے محض قانونی لیپ پوت کی نہیں، انقلابی فکر کی ضرورت ہے۔ اس غرض کے لیے کاروباری اداروں کو مجبور کرنا ہوگا کہ وہ شرکت یا مضاربت کی بنیاد پر کام کریں …‘‘(۲) <br/>
مذکورہ بالا اقتباس سے معلوم ہوا کہ بیع مؤجل یا بنام دیگر مرابحہ مؤجلہ جب بینکوں میں (حقیقی نفع کے طور پر) سرمائے کی فراہمی کے طور پر استعمال کیا جائے تو وہ محض ایک حیلہ ہوگا اور مستقل بنیاد کے طور پر اسے اختیار کرنا کسی طور پر درست نہیں ہوگا (اقتباس نمبر ۲ کو دوبارہ بغور مطالعہ فرمائیں) <br/>
پروفیسر رفیع اللہ شہاب نے نظریاتی کونسل کے عبوری دور کے لیے پیش کردہ تجاویز اور حیلوں پر تبصرہ کرتے ہوئے لکھا ہے:<br/>
’’بقیہ دو سے لے کر نو تک (یعنی) آٹھ تجاویز ایسی ہیں کہ جو موجودہ سرمایہ داری نظام کے بینکاری نظام کو ایک بدلی ہوئی شکل میں پیش کرتی ہیں۔ ان میں اسلام کو بھی کھینچ تان کر لایا گیا ہے، لیکن اس کے باوجود اسلامی تعلیمات سے ان کی مناسبت پیدا نہیں ہوسکتی۔‘‘ (۳)<br/>
پروفیسر صاحب کی دیگر تقریرات سے بالکلیہ اتفاق سے قطع نظر‘ مذکورہ عبارت سے اتنی بات ضرور معلوم ہوتی ہے کہ دو مثالی طریقوں سے ہٹ کر جو تجاویز دی گئی ہیں وہ اصل اسلامی تعلیمات کی روح سے مناسبت نہیں رکھتیں، بلکہ ان میں اسلام کو کھینچ تان کر لایا گیا ہے، البتہ عبوری دور کے لیے پیش کیے گئے تھے، تاکہ فوری اور سخت مشکلات کا سامنا نہ ہو اور مثالی طریقوں کی تنفیذ آسانی اور سہولت کے ساتھ ہوسکے۔ </p><h2>بینکوں میں بیع مرابحہ / بیع مؤجل۔۔۔۔ مزید وضاحت </h2><p>۱۹۸۵ء میں پروفیسر ڈاکٹر محمد طاہر القادری صاحب کی کتاب ’’بلا سود بینکاری (عبوری خاکہ)‘‘ منظر عام پر آئی۔ اس کتاب میں انہوں نے ’’بیع مرابحہ / بیع مؤجل‘‘ کے عنوان سے مرابحہ اور اس کی شرائط پر بحث کرنے کے بعد اس کے محدود الاستعمال ہونے کی تصریح کی ہے: <br/>
’’بنا بریں کاروبار وتجارت سے متعلقہ ان معاملات میں جہاں مشارکہ یا قرضِ حسنہ وغیرہ کے ذرائع ناممکن العمل ہوں بیع مؤجل کی مذکورہ بالا صورت کو احسن شرائط کے ساتھ اپنایا جاسکتا ہے۔‘‘(۴)<br/>
ڈاکٹر محمد طاہر القادری صاحب کی اسی کتاب کے آغاز میں جناب جاوید القادری صاحب نے حقیقتِ حال کی طرف توجہ دلانے کے لیے ’’آپ کی توجہ کے لیے‘‘ کے عنوان سے صاف الفاظ میں ذکر کیا ہے کہ یہ نظام محض عبوری دور کے لیے ہے۔ چنانچہ وہ لکھتے ہیں: <br/>
’’اس نظام کی حیثیت محض عبوری تھی اور طے یہ پایا تھا کہ حکومت مستقل بنیادوں پر غیر سودی بینکاری کے نفاذ کے لیے اپنی کوششیں جاری رکھے گی۔ یہ عبوری خاکہ بلا سود بینکاری کی منزل تک پہنچنے کا محض ایک ذریعہ تھا۔ صاف ظاہر ہے کہ اگر منزل ہی نظر سے اوجھل ہوجائے اور ذریعہ بجائے خود منزل قرار پاجائے تو اس کی افادیت ہی ختم ہوکر رہ جاتی ہے اور وہ ایک مذاق بن کر رہ جاتا ہے۔ چاہیے تو یہ تھا کہ حکومت اس عبوری ڈھانچے کے نفاذ کے بعد فوری طور پر بلاسود بینکاری کے مستقل نظام کے نفاذ کے لیے کوششیں شروع کردیتی، لیکن یوں لگتا ہے جیسے وہ اسی پر مطمئن ہو کر بیٹھ گئی ہے اور اس نظام کو مستقل بنیادوں پر منظم کرنے کا بظاہر کوئی ارادہ نہیں رکھتی۔‘‘ (۵)<br/>
اسی بات کی طرف جناب ڈاکٹر محمد طاہر القادری صاحب نے بھی شروع کتاب میں ’’ضروری عرض داشت‘‘ کے عنوان کے تحت ان الفاظ کے ساتھ اشارہ کیا ہے:<br/>
’’لیکن یہ بھی اشد ضروری ہے کہ ان مراحل کو عبوری دور ہی سے تعبیر کیا جائے، نہ کہ انہیں مستقل اقدامات سمجھ کر انہی پر اکتفا کرلیا جائے، ورنہ اندریں صورت نہ صرف منزل نظر سے اوجھل ہوجائے گی، بلکہ ان ذرائع کی افادیت بھی برقرار نہ رہ سکے گی۔‘‘ (۶)</p><h2>بیع مؤجل / مرابحہ کی نئی تعبیروتکییف</h2><p>۱۴۱۲ھ مطابق ۱۹۹۱ء میں ’’مجلسِ تحقیقِ مسائلِ حاضرہ‘‘ نے بلا سود بینکاری کے حوالے سے کیے جانے والے اجلاس میں بھی مرابحہ کو بطور مثالی طریقۂ تمویل پیش نہیں کیا، بلکہ ناممکن العمل معاملات میں اس کی تجویز پیش کی۔ چنانچہ اجلاس کی روداد میں لکھا ہے:<br/>
’’جن معاملات میں شرکت یا مضاربت پر عمل ممکن نہیں ہے، وہاں ’’مرابحۂ مؤجلہ‘‘ پر عمل کی تجویز پیش کی گئی ہے۔‘‘ (۷)<br/>
۱۴۱۳ھ اور ۱۴۱۴ھ مطابق ۱۹۹۲ء اور ۱۹۹۳ء میں جامعہ دارالعلوم کراچی میں کچھ حضرات کے لیے جدید معاشیات کے موضوع پر کچھ دروس ہوئے، بعد میں اس کورس کے اسباق ’’اسلام اور جدید معیشت وتجارت‘‘ کے نام سے مرتب ہو کر کتابی شکل میں منظرِ عام پر آئے۔ اس مجموعہ میں مرابحہ مؤجلہ پر بحث کرتے ہوئے‘ اس کے طریقِ کار کی نزاکت کو ان الفاظ کے ساتھ بیان کیا گیا ہے:<br/>
’’لیکن یہ انتہائی نازک طریقہ ہے، اس میں ذرا سی بے احتیاطی اس کو سودی نظام سے ملادیتی ہے۔‘‘ (۸)<br/>
۱۹۹۸ء میں اس موضوع پرایک اور کتاب ’’اسلامک فائنانس‘‘ منظرِ عام پر آئی، جس کا اردو ترجمہ ’’اسلامی بینکاری کی بنیادیں‘‘ کے نام سے کیا گیا ہے۔ اس کتاب میں مرابحہ مؤجلہ پر مفصل بحث کی گئی ہے اور جا بجا اس بات کی صراحت کی ہے کہ مرابحہ بنیادی طور پر مثالی طریقۂ تمویل نہیں ہے، بلکہ سود سے بچنے کا ایک وسیلہ اور حیلہ ہے۔ چنانچہ ارشاد ہے:<br/>
’’یہ بات کسی صورت نظر انداز نہیں ہونی چاہیے کہ مرابحہ اپنی اصل کے اعتبار سے طریقۂ تمویل نہیں ہے، یہ تو صرف سود سے بچنے کا ایک وسیلہ اور حیلہ ہے، ایسا مثالی ذریعۂ تمویل نہیں ہے جو اسلام کے معاشی مقصد کی تکمیل کرتا ہو۔ اس لیے معیشت کو اسلامی سانچے میں ڈھالنے کے عمل میں اسے ایک عبوری مرحلے کے طور پر استعمال کرنا چاہیے اور اس کا استعمال انہی صورتوں تک محدود رہنا چاہیے جہاں مشارکہ اور مضاربہ قابلِ عمل نہیں ہیں۔‘‘ (۹)<br/>
اسی کتاب میں چند صفحات کے بعد ارشاد ہے:<br/>
’’مرابحہ اپنی اصل کے اعتبار سے کوئی طریقۂ تمویل نہیں ہے، یہ ایک سادہ بیع ہے جو اصل لاگت پر اضافے کے تصور پر مبنی ہے۔ لیکن اس میں مؤجل ادائیگی کا تصور شامل کرکے اسے صرف ان صورتوں میں طریقۂ تمویل کے طور پر استعمال کرنے کا راستہ نکالا گیا ہے، جہاں کلائنٹ (مشتری، خریدار) واقعی کوئی چیز خریدنا چاہتا ہے، اسی لیے نہ تو اسے مثالی طریقۂ تمویل کے طور پر اختیار کیا جاسکتا ہے اور نہ ہی اسے ہر قسم کی تمویل کے لیے عمومی طریقے کے طور پر اختیار کیا جاسکتا ہے، اسے مشارکہ اور مضاربہ پر مبنی مثالی تمویلی نظام کی طرف ایک عبوری قدم کے طور پر اختیار کیا جاسکتا ہے، وگرنہ اس کا استعمال انہی صورتوں تک محدود رہنا چاہیے جہاں مشارکہ اور مضاربہ کام نہیں دیتے۔‘‘ (۱۰)<br/>
مرابحۂ مؤجلہ کی بحث کے اختتام پر صاحبِ کتاب نے مرابحہ کی حیثیت آشکارا کرنے کے بعد احتیاط کی بھرپور تاکید کرتے ہوئے فرمایا: <br/>
’’یہ بات پوری احتیاط کے ساتھ مدنظر رکھنی چاہیے کہ مرابحہ ایسا معاملہ ہے جو سرحد پر واقع ہے، اور بیان کردہ طریقۂ کار سے معمولی سا بھی ہٹنے سے قدم سودی تمویل کے ممنوعہ علاقے میں واقع ہوجاتے ہیں، اس لیے یہ معاملہ پوری توجہ اور احتیاط کے ساتھ کرنا چاہیے اور شریعت کے کسی بھی تقاضے میں کوتاہی نہیں برتنی چاہیے۔‘‘ (۱۱)<br/>
۲۰۰۴ء میں یا اس کے کچھ آگے پیچھے ڈاکٹر محمود احمد غازی صاحب کے اسلامی بینکاری کے موضوع پر کئی محاضرات ہوئے۔ وہ قانون، فقہ اسلامی اور معاشیات پر ماہرِ فن کا درجہ رکھتے ہیں، مزید یہ کہ پاکستان میں اسلامی بینکاری کے سفر کے بہت سے واقعات کے چشم دید گواہ بھی ہیں، اس لیے ان کی بات کو خاص مقام، اعتبار و استناد حاصل ہے۔<br/>
مروجہ اسلامی بینکوں میں رائج مرابحہ کا تعارف کرواتے ہوئے وہ فرماتے ہیں:<br/>
’’ایک اور طریقہ جس پر آج کل بہت زیادہ عمل درآمد ہو رہا ہے ۔۔۔۔۔۔ وہ مرابحہ کا طریقہ ہے ۔۔۔۔۔۔ لیکن یہ طریقہ کار نامناسب بل کہ غلط ثابت ہوا ۔۔۔۔۔۔ اس کا نتیجہ مثبت نکلنے کے بہ جائے منفی نکل رہا ہے۔ اس وقت مرابحہ کے نام پر جو کاروبار ہورہا ہے وہ بیشتر اسلامی بینکوں کا اگر ۹۹ نہیں تو ۸۰، ۹۰ فیصد تو ضرور ہے۔ آج بینکوں کے ۸۰، ۹۰ فیصد کام مرابحہ کی بنیاد پر ہورہے ہیں اور مرابحہ کی جو بھی شکل رائج ہے وہ اپنے چند ظواہر سے قطعِ نظر اپنی روح اور نتائج کے اعتبار سے روایتی سودی کاروبار سے زیادہ مختلف نہیں ہے۔ اسی کی وجہ سے اسلامی بینکوں کے معاملات پر اعتراض یا سوالیہ نشان کی گنجائش بھی محسوس ہوتی ہے۔‘‘ (۱۲)<br/>
مرابحہ کی حیثیت بیان کرتے ہوئے کہتے ہیں:<br/>
’’اس کا ایک حیلہ تجویز کیا گیا جو میرے خیال میں بہت کمزور حیلہ تھا، اور مجھے یہ کہنے کی اجازت دیں کہ وہ افسوس ناک حیلہ ہے۔‘‘ (۱۳)<br/>
حضرت غازی صاحب نے آگے اس بات پر گفتگو فرمائی ہے کہ اگر اس حیلے کی بھی پوری پابندی ہوئی ہوتی تو بھی غنیمت تھا، لیکن اس پر بھی پوری پابندی نہیں ہوئی۔ اور اگر پوری پابندی ہو بھی تو کیا یہ کوئی مثالی طریقۂ تمویل ہے؟ آگے علی سبیل التسلیم ڈاکٹر غازی صاحب نے اِن الفاظ کے ساتھ اظہارِ خیال کیا ہے:<br/>
’’اگر یہ ساری چیزیں سو فیصد اس طریقۂ کار کے مطابق ہوں جب بھی یہ اسلامی بینکاری کا کوئی آئیڈیل یا مثالی متبادل نہیں ہے۔ یہ محض ایک حیلہ تھا، جو بعض لوگوں نے تجویز کیا اور بینکوں کے اس اصرار یا تامل کی وجہ سے کہ ہم بہ راہِ راست کاروبار میں حصہ نہیں لے سکتے، اس حیلے کی ضرورت پڑی، جس کی وجہ سے بعض حضرات کو اسلامی بینکاری پر اعتراض کا موقع ملا۔‘‘ (۱۴)<br/>
محترم قارئین! نظریاتی کونسل کی رپورٹ سے لے کر اب تک ہم نے جتنی کتابوں سے اقتباسات نقل کیے ہیں، وہ تمام اقتباسات اس ایک حقیقت پر متفق نظر آتے ہیں کہ مروجہ اسلامی بینکوں میں تاجروں کو سرمائے کی فراہمی کے لیے مرابحہ کے نام سے جو معاملہ ہورہا ہے، اس مرابحہ کی ابتدائی حیثیت محض ایک حیلہ کی ہے، جس کا تمام مطلوبہ شرائط کے باوجود استعمال محدود ہونا چاہیے۔ اس کی تجویز محض عبوری دور کے لیے دی گئی تھی، مستقل بنیاد کے طور پر اس کا استعمال کرنا اس کے صحیح ہونے کے باوجود اسے غلط ٹھہراتا ہے اور عمل ومآل کے اعتبار سے بینکاروں کو سودی سرحد میں داخل کروانے کا ذریعہ بنتا جارہا ہے۔ <br/>
اس تقریر دل پذیر سے اتنی بات تو طے پاگئی کہ مرابحہ اگر اپنے مطلوبہ شرائط کے ساتھ ہو تو تاجروں کو سرمائے کی فراہمی کا اسلامی بہانہ ہونے کی بنا پر اس کی حیثیت محض ایک حیلہ کی ہے، جس کا استعمال محدود ہونا چاہیے۔ اس کی تجویز عبوری دور کے لیے دی گئی تھی، مستقل بنیاد کے طور پر اس کا استعمال نہیں ہونا چاہیے۔ </p><h2 style="text-align:center;">حواشی و حوالہ جات</h2><p>۱:- غیر سودی بینکاری، مفتی محمد تقی عثمانی صاحب، معارف القرآن: ص: ۳۶۳<br/>
۲:- فقہی مقالات، مفتی محمد تقی عثمانی، میمن اسلامک پبلشرز، ج: ۲، ص: ۲۵۹ تا ۲۶۱ <br/>
۳:- اسلامی ریاست کا مالیاتی اور بینکاری نظام، پروفیسر رفیع اللہ شہاب، دوست ایسوسی ایٹس، اردو بازار لاہور، اشاعت ۱۹۹۶ء : ص: ۱۹۲<br/>
۴:- بلا سود بینکاری عبوری خاکہ، ڈاکٹر محمد طاہر القادری، منہاج القرآن، لاہور، اشاعت بار سوم، ۱۹۸۷ء، ص: ۶۳<br/>
۵:- بلا سود بینکاری عبوری خاکہ ، ڈاکٹر محمد طاہر القادری، عنوان: ’’آپ کی توجہ کے لیے‘‘ کے تحت<br/>
۶:- بلاسود بینکاری عبوری خاکہ، ص:۱۸<br/>
۷:- احسن الفتاویٰ، مفتی رشید احمد صاحبؒ، ایچ ایم سعید کمپنی، ج: ۷، ص: ۱۱۹<br/>
۸:- اسلام اور جدید معیشت وتجارت، مفتی محمد تقی عثمانی، مکتبہ معارف القرآن، جولائی ۲۰۱۰ء، ص: ۱۷۱<br/>
۹:- اسلامی بینکاری کی بنیادیں، مفتی محمد تقی عثمانی، مکتبۃ العارفی، فیصل آباد، ص: ۹۳  <br/>
۱۰:- اسلامی بینکاری کی بنیادیں، ص:۱۳۸         ۱۱:- اسلامی بینکاری کی بنیادیں، ص:۱۴۰<br/>
۱۲:- اسلامی بینکاری ایک تعارف، ڈاکٹر محمود احمد غازی، ص: ۱۷۱<br/>
۱۳:- ماخذ سابق، ص: ۱۷۲        ۱۴:- ماخذ سابق، ص: ۱۷۳                                (جاری ہے)<br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رجب المرجب 1441ھ - مارچ 2020ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی فضل الرحمن</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2020/04//1586419800_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-68110d6eca254941cfd92f1f-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"مرابحہ مؤجَّلہ اِرتقائی،واقعاتی اور تجزیاتی مطالعہ (چوتھی قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2020-03-01","dateModified":"2020-03-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"مرابحہ مؤجَّلہ اِرتقائی،واقعاتی اور تجزیاتی مطالعہ  (چوتھی قسط)
اب ذرا آج کے بینکوں کی دنیا میں آئیے! ہم بالفرض بلاشک وشبہ اور بلااعتراض تسلیم کرلیتے ہیں کہ مروّجہ مرابحہ مؤجلہ کا طریقۂ کار سود میں داخل نہیں ہوتا اور جائز ہے، لیکن اس جواز کو لامحد..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#553c3b333a1537343b20273c7b3031207b253e" title="info@banuri.edu.pk"><span class="__cf_email__" data-cfemail="91f8fff7fed1f3f0ffe4e3f8bff4f5e4bfe1fa">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="68110d6eca254941cfd92f1f-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="68110d6eca254941cfd92f1f-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="68110d6eca254941cfd92f1f-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dfd986a24e219',t:'MTczMTMyNTA1MC4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>