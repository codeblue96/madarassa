<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="فقہ اور اُصولِ فقہ کی تدریس !مسالکِ اربعہ میں ائمہ کے اختلاف کے بنیادی اجتہادی اُصول(تیسری اور آخری قسط) اہم فائدہ
 چلتے چلتے ایک لفظی تسامح کی نشاندہی کرتے چلیں کہ بعض حضرات فقہ اسلامی کی عصری تطبیق اور تصویرِ مسئلہ کی خارجی تمثیل کو جدید مسائل کا نام دیتے ہوئے خود رائی اور اجتہادِ جدید کی طرف لپکنے لگ جاتے ہیں، حالانکہ اب تک جدید کہے جانے والے تقریباً..."><meta name="keywords" content="فقہ,اور,اُصولِ,فقہ,کی,تدر..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="02205941241af2a24dffe529-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="02205941241af2a24dffe529-text/javascript"></script><title>فقہ اور اُصولِ فقہ کی تدریس ! مسالکِ اربعہ میں ائمہ کے اختلاف کے بنیادی اجتہادی اُصول (تیسری اور آخری قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>فقہ اور اُصولِ فقہ کی تدریس ! مسالکِ اربعہ میں ائمہ کے اختلاف کے بنیادی اجتہادی اُصول (تیسری اور آخری قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رمضان و شوال 1440ھ - جون 2019ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رفیق احمد بالاکوٹی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2019/05//1558423986_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-02205941241af2a24dffe529-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">فقہ اور اُصولِ فقہ کی تدریس !</h1><h2 style="text-align:center;">مسالکِ اربعہ میں ائمہ کے اختلاف کے بنیادی اجتہادی اُصول</h2><h3 style="text-align:center;">(تیسری اور آخری قسط)</h3><p> </p><h2 style="text-align:justify;">اہم فائدہ<br/>
 </h2><p style="text-align:justify;">چلتے چلتے ایک لفظی تسامح کی نشاندہی کرتے چلیں کہ بعض حضرات فقہ اسلامی کی عصری تطبیق اور تصویرِ مسئلہ کی خارجی تمثیل کو جدید مسائل کا نام دیتے ہوئے خود رائی اور اجتہادِ جدید کی طرف لپکنے لگ جاتے ہیں، حالانکہ اب تک جدید کہے جانے والے تقریباً تمام مسائل کا حل فقہی فروع یا اُصول و قواعد کی صورت میں ہی بتایا گیا ہے، اس بابت یہ یاد رکھنا چاہیے کہ مسائل یا احکام نئے نہیں ہوتے، بلکہ ان کی صورتیں نئی ہوتی ہیں، فقہاء زمانہ کا کام ہوتا ہے جدید صورتوں کی قدیم فقہ کے ساتھ تطبیق کرنا، قدیم فقہاء کے اجتہادات کی بدولت فقہ ابداعی، تطبیقی اور تقدیری ہمارے سامنے آچکی ہے۔ <br/>
ہمارا اجتہاد ان کے اجتہاد سے پائیدار نہیں ہوسکتا، اس لیے بلاوجہ فقہ قدیم سے جدید مسائل کے نام پر عدول کرنا نامعقول امر ہے۔ ہاں! اگر ایسی صورت پیش آجائے جس کا فقہ قدیم کے ذخیرہ میں نصاً، اصولاً، فرعاً، اثباتاًیا نفیاً کوئی حل نہ ملتا ہو تو اس کے حل کے لیے فقہاء امت کے وضع کردہ اُصولوں کی روشنی میں متدین و متعبد علماء کی مجلسِ مشاورت منعقد کی جائے گی اور وہ مجلس ایسی مشکلات میں اُمت کی دینی رہنمائی کرے گی۔ ایسے مسائل ان کے حل کے لیے رہنما اصول اور اجتہاد کے اصول و شرائط سے متعلق حضرت علامہ محمد یوسف بنوری v کے چند گراں قدر مقالات جو فتاویٰ بینات کے شروع میں مقدمہ کے طور پرشامل  ہیں، ان سے استفادہ کیا جاسکتا ہے۔<br/>
بعض جدت پسندوں کو یہ بھی خبط ہوتا ہے کہ قدیم فقہ فقہاء کے اپنے زمانے کے احوال و مسائل کے حل کے لیے اجتہادی کوششیں تھیں ،اب زمانہ بدل گیا ہے، زمانے کے حالات تبدیل ہوچکے ہیں ، لہٰذا پرانی فقہ اس زمانے کے لیے کارآمد نہیں ہوسکتی، بلکہ اس میں تبدیلی ناگزیر ہے ،اس فکر کو خبط کہنا ہی کافی ہے، کیونکہ اس فکر کے حامل لوگ فقہ کی حقیقت سے نا واقف ہیں، انہیں معلوم ہونا چاہیے کہ فقہی احکام چار قسم کے ہوتے ہیں:<br/>
۱:-احکامِ منصوصہ اتفاقیہ        ۲:-احکامِ اجتہادیہ اتفاقیہ        ۳:-احکامِ اجتہادیہ خلافیہ        ۴:-احکامِ جدیدہ غیر مصرحہ نفیاً و اثباتاً <br/>
پہلی دو قسموں میں زمانہ کی تبدیلی کا کوئی بھی اثر قابل قبول نہیں ہوسکتا۔ تیسری قسم میں قدیم مجتہدین کے اجتہا دسے باہر نکلنے کی حاجت ہے، نہ اجازت ہے۔ اگر اجتہاد ہوسکتا ہے تو چوتھی قسم میں ہوگا، اس کی ضرورت کا کسی کو انکار نہیں۔ اسی طرح وہ مسائلِ اجتہادیہ عرفیہ جن کی بنا عرف وعادت پر رکھی گئی تھی، ایسے مسائل میں تغیرِ زمانہ کی وجہ سے تغیرِحکم کی حقیقت قابل تسلیم ہے، ایسے مسائل میں ازسرِنو غورو فکر ہوسکتا ہے اور ہونا بھی چاہیے، مگر اس آخری قسم کے اجتہاد کی ضرورت باور کرانے کے ساتھ ساتھ مجتہدین کی اہلیت اور مطلوبہ شرائط کا سوال بھی نظر انداز نہیں کیا جاسکتا ہے، حیرت کی بات یہ ہے کہ معاملہ ہو دین کا اور اجتہاد کی اجازت دین بیزار مانگ رہا ہو تو اسے خبط کے سوا اور کیا کہا جاسکتا ہے؟!<br/>
بہرکیف! حضرت بنوری رحمہ اللہ کے بقول ایسے قابلِ اجتہاد مسائل کے حل کے لیے انفرادی وشخصی کاوشوں کی بجائے ’’<span class="ar_writing">لجنۃ الاجتہاد</span>‘‘ قائم کی جائے، جس کے ارکان میں کم ازکم یہ پانچ اوصاف بدرجۂ تمام پائے جاتے ہوں:<br/>
۱:-اخلاص    ۲:-تقویٰ    ۳:-قرآن وسنت وفقہِ اسلامی میں مہارت ووسعت       ۴:-دقتِ نظر وذکاوت        ۵:-جدید مشکلات کے سمجھنے کی اہلیت<br/>
جسے اجتہادِ جدید کا شوق ہو یا وہ اُمت کا درد رکھتا ہو تو ان شرائط سے آراستہ ہوکر’’لُجنۃ الاجتہاد‘‘ کارکن بنے، اور چوتھی قسم کے مسائلِ جدیدہ کے حل میں ضرور مساہمت اختیار کرے۔ اگر اجتہادِ جدید کا کوئی شائق اس سے آگے لپکنے کی کوشش کرے گا تو اسے دین کے ساتھ مزاحمت سمجھاجائے گا، اور اس کی مزاحمت کرنا علماء دین کا فریضہ شمار ہوگا۔<br/>
 فقہی احکام کی بناء علتوں پر ہوتی ہے، حکمتوں پر نہیں، مگر کسی نہ کسی حد تک حکمتوں پر نظر ہونا بھی ضروری ہے، مثلاً: قیاسِ شرعی اور استحسان کے تقابل کی صورت میں علتِ جامعہ کا تقاضا یہ ہوگاکہ قیاس کی رعایت کی جائے، مگر حکمت و مصلحت، متقاضی ہوگی کہ قیاسِ ظاہر سے عدول کرلیا جائے، حکمت کی اسی رعایت اور ترجیح کا دوسرا نام استحسان ہے۔ استحسان فقہاء کے ہاں فقہ کا ذیلی ماخذ بھی شمار ہوتا ہے، بظاہر اصل ماخذ کے مقابلے میں ذیلی ماخذ کی طرف التفات‘ قوی کے مقابلے میں ضعیف کی طرف التفات ہے، مگر حکمت و مصلحت اس کی مرجح بنتی ہے۔ اس حکمت کی رعایت بھی فقہاء کے ہاں اصل کا درجہ رکھتی ہے ،اس لیے فقہی مدرسین کو اپنے مطالعہ کے دوران فقہی احکام کے ماخذ،اصول اور علتوں کے ادراک کے ساتھ ساتھ حکمتوں پر اطلاع کی کوشش بھی کرنی چاہیے، اس موضوع پر سب سے عمدہ کتاب حضرت شاہ ولی اللہ محدث دہلوی رحمۃ اللہ علیہ  کی ’’<span class="ar_writing">حجۃ اللہ البالغۃ</span>‘‘ہے،علامہ شاطبی رحمۃ اللہ علیہ  کی ’’<span class="ar_writing">الموافقات</span>‘‘ کا ’’<span class="ar_writing">جزء المقاصد</span>‘‘ بھی مفید ہے۔<br/>
اسی طرح حضرت حکیم الامت تھانوی رحمۃ اللہ علیہ کی کتاب ’’<span class="ar_writing">المصالح العقلیۃ فی الأحکام الشرعیۃ</span>‘‘ (احکامِ اسلام عقل کی نظر میں) بھی قابلِ استفادہ کتاب ہے، ان کتابوں کے مطالعہ میں رہنے سے یہ فائدہ ہوگاکہ ہمیں اور ہمارے طالب علم کو شرعی احکام کی معقولیت کاادراک ہوگا، اور عقل پرست طبقے کے زیغ وضلال سے محفوظ رہ سکیں گے۔</p><h2 style="text-align:justify;">تدریسِ اصولِ فقہ</h2><p style="text-align:justify;">اس موضوع پر تین جہات سے بات ہوگی:<br/>
۱:-تمہید و توطیہ         ۲:-توضیح و تطبیق        ۳:-تفریع و تذییل</p><h2 style="text-align:justify;">تمہید</h2><p style="text-align:justify;">اس عنوان کے تحت اُصولِ فقہ کے مبادیات کا سرسری جائزہ پیش کیا جائے گا، جس میں اصولِ فقہ کا تعارف، تدوین، تاریخ، تقسیم و تنویع اور ا س فن کے وہ متعلقات جو عموماً درسیات سے دور رہتے ہیں۔ تمہید کا تقاضا تو یہی ہے کہ وہ مقصود وممہّد سے زیادہ طویل نہ ہو، مختصر ہی بتایا جائے۔</p><h2 style="text-align:justify;">تعارف</h2><p style="text-align:justify;">اُصولِ فقہ کی تعریف کی متعدد تعبیرات میں سے آسان تعبیر یہ ہے کہ یہ علمِ فقہ تک رسائی دینے والے قواعد کی پہچان کا نام ہے۔ شرعی دلائل سے فقہی احکام کے استنباط واستخراج کا ملکہ فراہم کرنے والے قواعد کو اُصولِ فقہ کہا جاتا ہے۔ (کشاف اصطلاحات الفنون، ج:۱، ص:۲۸، ط:سہیل اکیڈمی لاہور)<br/>
اصل کا معنی دلیل، مرجع اور قاعدہ سے بھی کیا جاتا ہے۔ ان تمام اُمور کو دیکھتے ہوئے یہ کہا جاسکتا ہے کہ اُصولِ فقہ ان بنیادوں کانام ہے جن پر فقہ اسلامی کی عمارت کھڑی کی گئی ہے، یا ان قواعد و طرق کا نام ہے جن کے ذریعہ دلائل شرعیہ سے فقہی مسائل کا استنباط واستخراج ہوا ہے۔<br/>
فقہی مسائل کے استنباط واستخراج کے اس عمل کے بارے میں اطلاع پانے سے پہلافائدہ یہ ہوگا کہ فقہاء امت نے فقہی مسائل کو جس دقتِ نظری اور نکتہ رسی سے مرتب کیاہے ،یہ ان کااحسانِ عظیم ہے، اور یہ کہ ان کی مشقتوں کو دیکھ کر فقہ کی اہمیت کا اندازہ لگایا جائے، دوسرا فائدہ یہ حاصل ہوگاکہ اگر کوئی اجتہادی شان کا حامل ہو اور وہ دلائل سے مسائل کا استنباط کرنا چاہے تو اس کے لیے یہ راستہ متعین ہے، مجتہدِ زمانہ کم از کم سابقہ مجتہدین کے اجتہادات کی بنیادوں سے شروع ہوکر چوٹیوں تک پہنچنے کی کوشش کرے، پھر اگر سابقہ اجتہادات پر اضافہ کی ضرورت محسوس کرتا ہو تو وہ اپنی خدمات پیش کرے، اُمت اسے بھی اعتماد سے نوازے گی۔</p><h2 style="text-align:justify;">اُصولِ فقہ کی تاریخ </h2><p style="text-align:justify;">اُصولِ فقہ جب ان بنیادوں کا نام ہے جن پر فقہی احکام کی تخریج ہوئی ہے۔ تو اس تعریف سے یہ فائدہ معلوم ہوتا ہے کہ اُصولِ فقہ کی تاریخ فقہ سے مقدم ہے، جس دور سے فقہ کی تاریخ بتائی جائے گی اس سے کچھ پہلے یا کم از کم اس کے ساتھ ہی اُصولِ فقہ کا آغاز بھی ماننا اور بتانا پڑے گا۔ فقہ کا وجود اُصولِ فقہ کے وجود کو  مستلزم ہے۔<br/>
چنانچہ فقہ اسلامی کی تاریخی تشکیل سے معلوم ہوتا ہے کہ فقہ اسلامی کا وجود اور آغاز خود صاحبِ شریعت a کے دور سے چلا آرہا ہے۔ اس وقت اُصولِ فقہ کی صورت کیا تھی؟ اُصولِ فقہ کے مفہوم سے بے خبر کے لیے یہ سوال بڑا اہم ہے، مگر اُصولِ فقہ کا مفہوم جاننے والوں کے لیے کوئی بھاری نہیں ہے، کیونکہ وہ دور‘ شریعت کے نزول کا دور تھا، کسی بھی موقع اور مسئلہ میں بیانِ حکم کے لیے دو اصول کے ذریعہ حکم دریافت کرنا آپ صلی اللہ علیہ وسلم کا معمول تھا: ایک بذریعہ وحی، دوسرا بذریعہ اجتہاد۔<br/>
 آپ صلی اللہ علیہ وسلم کے دورِ اطہر میں جو جو مسائل پیش آئے ان کا حل آپ صلی اللہ علیہ وسلم نے ان ہی دو ذریعوں سے پیش فرمایا، گویا آپ a کے زمانے میں علمی احکام (فقہی مسائل) کے اخذ و اظہار کے یہ دو اصول تھے، انہیں زمانۂ نبوت کے فقہی اصول سے تعبیر کرسکتے ہیں۔ <br/>
آپ صلی اللہ علیہ وسلم کے پردہ فرما جانے کے بعد وحی کا سلسلہ منقطع ہوگیا اور اجتہاد کا راستہ باقی رہا۔ صحابہ کرام s نے اسی اجتہادی اصول کے ذریعہ منصوص مسائل کی روشنی میں غیر منصوص مسائل کا استنباط و استنتاج فرمایا اور آگے چل کر اس سنت کو اپناتے ہوئے ائمہ مجتہدین نے سلسلۂ اجتہاد کو ضرورتِ مسائل کی بنیاد پر وسعت دی اور اس میدان میں نمایاں نام و مقام امام اعظم ابو حنیفہ رحمۃ اللہ علیہ  کو نصیب ہوا۔ اس لیے انہوں نے منصوص سے غیر منصوص کے استنباط و استنتاج کے اصول و فروع متعارف کرائے، پھر ان کی عیال داری میں یہ سلسلہ دینِ اسلام کی چارگانہ تعبیر بن گیا، بایں معنی اصطلاحی و عرفی فقہ اور اصول فقہ کے بانی و مدونِ اول امام اعظم ابو حنیفہ رحمۃ اللہ علیہ  ہی ہیں۔ (ابو الوفاء الافغانی، مقدمہ اصول السرخسی، ج:۱، ص:۳، دار الکتب العلمیۃ) پھر آپ کی تبعیت میں امام ابو یوسف یعقوبؒ ،امام محمد بن حسن الشیبانیؒ یا امام شافعی رحمۃ اللہ علیہم میں سے کسی کے بارے میں اولیت کا قول کیا جائے تو امرِ اضافی کے طور پر وہ بھی درست ہے، البتہ امام شافعی رحمۃ اللہ علیہ  کی کتاب ’’الرسالۃ‘‘ کو اُصولِ فقہ کی کتاب قرار دینے کی صورت میں انہیں اُصولِ فقہ کی تدوین کی بجائے متداول تالیف میں اسبقیت کا اعزازحاصل رہے گا۔ تدوینِ اُصولِ فقہ کے موضوع پر مولاناسید مناظر احسن گیلانی رحمۃ اللہ علیہ  کی کتاب ’’تدوینِ فقہ واُصولِ فقہ‘‘ بہترین ذخیرہ ہے۔</p><h2 style="text-align:justify;">اُصولِ فقہ کے مناہج اور اہم کتبِ مناہج</h2><p style="text-align:justify;">l  اُصولِ فقہ پر باقاعدہ منظم منہجی طریقے سے جوکام ہوا وہ چوتھی، پانچویں اور چھٹی ہجری میں ہوا، اس کے بعد کا جو کام ہے وہ تقریباً تعبیرِ جدید و تفتُّن فی العبارۃ یا جمع فی الطرق کا درجہ رکھتا ہے، ان ادوار میں اُصولِ فقہ کی تدوین کے تین مناہج متعارف ہوئے:<br/>
۱:-منہج المتکلمین / الشافعیہ        ۲:-منہج الفقہاء /الحنفیۃ             ۳:-منہج المتاخرین الجامع بین الطریقین<br/>
l  متکلمین کے طریق کو شافعیہ ومالکیہ کا طریق بھی کہا جاتا ہے، اس طبقہ والے صرف قواعد ذکر کرتے ہیں، قواعد کا دائرہ کار اور دلائل تک جاتے ہیں، جزئیات کی تطبیق کا التزام نہیں کرتے، جیسے امام الحرمین جوینیؒ کی ’’<span class="ar_writing">البرہان فی أصول الفقہ</span>‘‘ (عبدالملک بن عبداللہ بن یوسف بن محمد الجوینی الملقب بامام الحرمین [۴۱۹ھ-۴۷۸ھ]) اور امام غزالیؒ کی ’’<span class="ar_writing">المستصفٰی</span>‘‘ (ابوحامد محمد بن محمد الغزالی الطوسیؒ) وغیرہ۔ قاضی عبدالجبار المعتزلی کی ’’<span class="ar_writing">العمد</span>‘‘، ابوالحسین بصری معتزلی کی ’’<span class="ar_writing">المعتمد</span>‘‘ (المعتمد فی أصول الفقہ، محمد بن علی الطیب ابوالحسین البصری المعتزلی [متوفی:۴۳۶ھ]) بھی اسی منہج کی کتابیں شمار ہوتی ہیں، پھر ان کتابوں کے اسالیب کو امام رازیؒ [متوفی:۶۰۶ھ] نے ’’<span class="ar_writing">المحصول فی علم الأصول</span>‘‘ میں اور علامہ آمدیؒ نے ’’<span class="ar_writing">الإحکام فی أصول الأحکام</span>‘‘ (ابوالحسن سیدالدین علی بن ابی علی بن محمد بن سالم الثعلبی الآمدی [متوفی:۶۳۱ھ]) میں جمع فرمایا ہے۔<br/>
l  فقہائے حنفیہ کا طریقہ یہ ہے کہ وہ اپنے ائمہ کے اجتہادی مسائل کو سامنے رکھ کر اُصول وقواعد مرتب کرتے ہیں، قواعد کے ساتھ ہی تفریع کے لیے جزئیات ذکر کرتے ہیں، جس سے حنفی اُصول فقہ، اصول وجزئیات میں ارتباط اور تطبیق کا مظہر بن جاتی ہے، اور محض نظری کی بجائے تطبیقی اُصولِ فقہ بن جاتی ہے۔<br/>
حنفی طریق پر تالیف شدہ کتابوں میں دبوسی کی ’’<span class="ar_writing">تقویم الأدلۃ</span>‘‘ (تقویم الأدلۃ فی أصول الفقہ، ابوزید عبیداللہ بن عمربن عیسی الدبوسی الحنفی[متوفی:۴۳۰ھ]) اور ’’ <span class="ar_writing">تاسیس النظر</span>‘‘ معروف ہیں، اس کے علاوہ ابومنصور ماتریدیؒ کی ’’<span class="ar_writing">ماخذ الشریعۃ</span>‘‘ اسی دور کی تالیف ہے۔<br/>
اس فن کی سب سے عمدہ کتاب امام ابوبکر جصاص کی ’’<span class="ar_writing">الفصول فی الأصول</span>‘‘ (احمد بن علی ابوبکر الرازی الجصاص الحنفی [متوفی:۳۷۰ھ]) ہے، <span class="ar_writing">أصول البزدوي</span>(للامام فخرالاسلام ابی الحسن علی بن محمد بن حسین البزدوی [۴۰۰-۴۸۲ھ]) اور أصول السرخسي بھی ہے۔ أصول البزدوي کی جامع شرح ’’<span class="ar_writing">کشف الأسرار</span>‘‘ للعلامہ عبدالعز البخاری ہے (<span class="ar_writing">کشف الأسرار شرح أصول البزدوي</span>، عبدالعزیزبن احمد بن محمد علاء الدین البخاری الحنفی [متوفی:۷۳۰ھ]) ، اُصولِ سرخسی کسی تعارف کی محتاج نہیں ہے، اس کتاب کاایک امتیاز یہ بھی ہے کہ اس کی سنت کی بحث حنفی اُصولِ حدیث کی جامع تقریر کا درجہ رکھتی ہے۔<br/>
l  منہج المتاخرین جوجامع بین الطریقین کہلاتاہے ،اس طرز پر امام احمد بن علی البغدادی الحنفی الشہیر بابن ساعاتی [متوفی:۶۹۴ھ] کی ’’<span class="ar_writing">بدیع النظام الجامع بین کتابی البزدوي والإحکام</span>‘‘ ، صدرالشریعۃ عبیداللہ بن مسعود کی’’ <span class="ar_writing">تنقیح الأصول</span>‘‘اور اسی کی شرح’ ’<span class="ar_writing">التوضیح فی حل غوامض التنقیح</span>‘‘ اسی پر تفتازانی کاحاشیہ ہے: ’’<span class="ar_writing">التلویح</span>‘‘کے نام سے، یہی مجموعہ درسِ نظامی کا حصہ ہے’’ <span class="ar_writing">شرح التلویح علی التوضیح لمتن التنقیح</span>‘‘کے نام سے۔اسی طرح علامہ سبکی رحمۃ اللہ علیہ  کی [متوفی:۷۷۱ھ]’’ <span class="ar_writing">جمع الجوامع</span>‘‘ ہے، ابن ہمام رحمۃ اللہ علیہ  [متوفی:۸۶۱ھ] کی ’’<span class="ar_writing">التحریر فی أصول الفقہ</span>‘‘ ہے، جس کی شرح ابن امیر حاج[متوفی:۸۷۹ھ] نے ’’<span class="ar_writing">التقریر والتحبیرفی شرح کتاب التحریر</span>‘‘ کے نام سے لکھی، علامہ زاہد الکوثری رحمۃ اللہ علیہ  کی تحریروں میں ’’<span class="ar_writing">التحریر</span>‘‘ اور’’ <span class="ar_writing">التقریر</span>‘‘ کا تذکرہ بڑی اہمیت کے ساتھ ملتاہے۔’’<span class="ar_writing">مسلم الثبوت</span>‘‘ (محب اللہ بن عبدالشکور البھاری الہندی)بھی اسی ڈَگر کی کتاب ہے، جس میں علامہ سبکی اور محقق ابن ہمام رحمۃ اللہ علیہما  کے ذکرکردہ اصولی مباحث کی تلخیص اور ترتیب نوفرمائی گئی ہے، ’’<span class="ar_writing">فواتح الرحموت</span>‘‘ (عبدالعلی محمد بن نظام الدین الانصاری الہندی) کے نام سے اس کی معروف شرح ہے، اور ’’<span class="ar_writing">مسلم الثبوت</span>‘‘ کے ہیبت ناک رعب ورھب کوآسانی سے دورکرنے کے لیے ایک آسان ترین شرح ہمارے استاذگرامی حضرت مولانامحمد انورالبدخشانی مدظلہم نے ’’<span class="ar_writing">إزالۃ الرھبوت عن مشکلات مسلم الثبوت</span>‘‘کے نام سے لکھی ہے۔<br/>
اسی موضو ع پر محمد بن علی بن محمد بن عبداللہ الشوکانی رحمۃ اللہ علیہ [متوفی:۱۲۵۰ھ] نے ’’<span class="ar_writing">إرشاد الفحول إلٰی تحقیق الحق من علم الأصول</span>‘‘ کے نام سے کتاب لکھی، نواب صدیق حسن خانؒ [متوفی: ۱۳۰۷ھ] نے ’’<span class="ar_writing">حصول المأمول من علم الأصول</span>‘‘ کے نام سے علامہ شوکانیؒ کی کتاب کی تلخیص کی ہے۔ علامہ شوکانی رحمۃ اللہ علیہ  کی اس کتاب کے حوالہ جات علامہ کوثری رحمۃ اللہ علیہ  کی تحریروں میں اور دیگر کئی باحثین کی ابحاث میں ملتے ہیں، گویاکہ اس کتاب سے ہمارے ہاں خوب استفادہ کیا گیا ہے، البتہ علامہ شوکانی رحمۃ اللہ علیہ  کا ایک خاص مزاج ہے، اور اس گہرے موضوع میں کہیں کہیں وہ اپنی روایتی ظاہربینی کا اظہار فرماجاتے ہیں، مگر مجموعی لحاظ سے یہ کتاب اصولی مباحث کا مکمل احاطہ کرتی ہے، فقہاء کے اختلاف کو کماحقہ نقل کرتی ہے،عبارت وتعبیرات عام فہم، سادہ، مختصر اور واضح ہیں، اس موضوع کی دیگر کتب کی طرح تعقیدات واغلاقات سے پاک ہے۔ علامہ کے خاص مزاج کالحاظ رکھتے ہوئے یہ کتاب متاخرین اصولیین کے منہج کو سمجھنے کے لیے کافی شافی ہے۔</p><h2 style="text-align:justify;">اُصولِ فقہ کے مباحثِ خمسہ</h2><p style="text-align:justify;">اُصولِ فقہ کے مباحث کو حصر اور ضبط میں لانے کے لیے پانچ بنیادی مباحث اور ان مباحث کے مدلولات سے قدرے واقفیت بھی ہونی چاہیے، ان مباحث کی طرف فقہ کے تعارف میں بھی اشارہ کیا جاچکا ہے، وہ مباحث یہ ہیں:<br/>
۱:-حاکم        ۲:-حکم       ۳:-ادلۃ الاحکام       ۴:-مقاصد و مدارجِ احکام       ۵:-دلالۃ الکلام</p><h2 style="text-align:justify;">حاکم</h2><p style="text-align:justify;">حاکم کا مطلب حکم دینے کی اتھارٹی یا تحلیل و تحریم کا فیصلہ کرنے کا مختار و مجاز کون ہے؟ یہ مسئلہ فقہ سے زیادہ علم کلام کے ساتھ تعلق رکھتاہے،اہلِ اسلام کا عقیدہ ہے کہ ’’<span class="ar_writing">أَلاَ لَہٗ الْحُکْمُ</span>‘‘ (الانعام : ۶۲) ’’<span class="ar_writing">إِنِ الْحُکْمُ إِلَّا لِلّٰہِ</span>‘‘ (یوسف:۶۷) یعنی کسی فعل کا حکم متعین کرنا اللہ تعالیٰ کاہی کام ہے، کسی اور ہستی یاعقل کا اس میں کوئی دخل نہیں ماناجاسکتا۔ شرعی احکام میں عقل کو حکم/حاکم، سمجھنے والے طبقے کا تعلق اہلِ اعتزال سے تو ہوسکتا ہے، مگر اہلِ سنت سے نہیں ہوسکتا۔ اُصولِ فقہ کے باحثین اور مدرسین کو دورانِ درس یاقبل از درس اس بحث کو نظر انداز نہیں کرنا چاہیے، کیونکہ گمراہی کی بیشتر نالیاں عقل پرستی کے بحرِ مردار سے ہی نکلتی ہیں۔</p><h2 style="text-align:justify;">حکم </h2><p style="text-align:justify;">حکم کی حیثیت کیاہے؟ متعلقہ وصف کے ذریعہ اس کی نشاندہی کی جائے،یعنی فرض ، واجب ، سنت ، حلال،حرام ، مباح ومکروہ ،جائز وناجائز وغیرہ جو حکم کے القاب ہیں،ان سے واقفیت ہونی چاہیے ، کیونکہ مطلق امر وجوب سے لے کر اباحت تک مختلف مطالبات کے لیے استعمال ہوتاہے، اسی طرح نہی کا صیغہ حرام سے لے کر مکروہِ تنزیہی تک استعمال ہوتا ہے۔ جن فقہی احکام کے ہم اُصول پڑھنے جارہے ہیں، ان اُصول میں احکام کی یہ تفصیل اگر صحیح طور پر نہ سمجھی جائے تو کسی مسئلہ کا حکم متعین کرنے میں غلطی سے حفاظت نہیں ہوسکے گی، اگر چہ یہ کام افتاء کے دائرے میں آتا ہے، مگر افتاء کے لیے فقہ اور اُصولِ فقہ سے مکمل واقفیت ضروری ہے، اس ضمن میں اُصولِ فقہ کے طلبہ کو یہ ذہن نشین کرایا جائے کہ مسائل کے احکام کا بیان اور ان کی درجہ بندی کا تعین اس اُصولی عالم کا کام ہے جو اُصول میں کمال ومہارت کے بعد افتاء کے منصب سے عملاً وابستہ ہو، یہ ہر عالم کا کام نہیں ہے۔</p><h2 style="text-align:justify;">ادلۃ الاحکام</h2><p style="text-align:justify;">ادلۃ الاحکام ،ادلۂ شرعیہ یاادلۂ تفصیلیہ سے مراد وہ مآخذ ہیں جہاں سے فقہاء مجتہدین نے فقہی واجتہادی مسائل اخذ فرمائے ہیں یا وہ طرق ہیں جن طرق سے فقہی فروعات حاصل کی گئی ہیں، ایسے مآخذ ،بنیادیں اور طرق دو قسم کے ہیں:<br/>
۱:-اصلی /اتفاقی مآخذ        ۲:-ذیلی/اختلافی مآخذ<br/>
مآخذِ اصلیہ اتفاقیہ چار ہیں:<br/>
۱:-کتاب اللہ    ۲:-سنت رسول اللہ       ۳:-اجماع      ۴:- قیاس<br/>
مآخذِ فرعیہ اختلافیہ آٹھ ہیں:<br/>
۱:-قولِ صحابی    ۲:- شرائع من قبلنا       ۳:- استحسان        ۴:-مصالحِ مرسلہ           ۵:-سدِ ذرائع    ۶:- استصحابِ حال       ۷:-عرف وعادت   ۸ :-تعاملِ اخیار <br/>
ان میں سے بعض حنفیہ کے ہاں حجت ہیں، دیگر ائمہ اس کا انکار فرماتے ہیں، بعض دیگر کے ہاں معتبر ہیں اور حنفیہ کو تسلیم کرنے میں تامل ہے۔ یہ ایک مستقل بحث ہے۔ ان مآخذ کے تعارف پر مستقل کتابیں بھی لکھی گئی ہیں ، شیخ ابوزہرہ مصری v نے ائمہ مجتہدین کے تعارفی سلسلوں میں ’’<span class="ar_writing">الأصول التی بنی علیہاالإمام ۔۔۔۔۔۔ فقہہٗ</span>‘‘ کے مستقل عنوان کے تحت اس موضو ع کی تنقیح و تہذیب فرمائی ہے۔<br/>
ہمیں چاہیے کہ ہم اجمالی طور پر اپنے طالب علم کو یہ بتائیں کہ فقہی مآخذ کی فہرست کیاہے،اور ہماری درسی کتاب میں اس ماخذ کے مکمل تعارف سے کہاں کہاں تعرض کیاگیا ہے، اور کہاں کہاں رہ گیا ہے، مثلاً: اصول الشاشی میں زیادہ تر حصہ اُصولِ فقہ کی صرف ایک بحث ’’دلالۃ الکلام‘‘ کے گرد گھومتا ہے، مآخذ میں سے صرف ادلہ اربعہ اتفاقیہ سے بحث ہے، یہ کتاب اُصولِ فقہ کے سارے مباحث کو جامع نہیں ہے، جو طالب علم صرف روایتی درسیات پڑھ کر اُصولِ فقہ کو اول آخر اُصول سمجھ کر فارغ ہوگا، یقیناً وہ اُصولِ فقہ سے متعلق ناقص خیال کا حامل ہی کہلائے گا، اس لیے مآخذ کا قدرے تعارف‘ مبادیات کے درس کے طور پر ہوناچاہیے، یا ان ذیلی مآخذ سے متعلق درسی کتاب میں جہاں اشارہ یا اجمالی تذکرہ ملتا ہے، وہاں پر قدرے تفصیلی گفتگو کرنی چاہیے۔</p><h2 style="text-align:justify;">مقاصدِ شریعت ومدارجِ احکام </h2><p style="text-align:justify;">احکامِ شرعیہ کے مقاصد، حِکم، اسرار و علل عقلیہ کیا ہیں؟ یہ بھی اُصولِ فقہ کے مباحث میں شامل ہے، مگر ہماری درسی کتب میں اس طرف رہنمائی بڑی دیر سے مخصوص لوگوں کو تخصصات میں نصیب ہو تو ہو، اس سے قبل نظر نہیں آتی، تخصصات میں جہاں ’’<span class="ar_writing">الموافقات للشاطبيؒ</span>‘‘، ’’<span class="ar_writing">حجۃ اللّٰہ البالغۃ</span>‘‘ اور ’’ <span class="ar_writing">الأشباہ والنظائر</span>‘‘ پڑھائی جاتی ہیں، وہاں یہ بحث سامنے آتی ہے، ورنہ عام طلبہ کی نظروں سے یہ بحث اوجھل رہتی ہے، پس اختصار کے ساتھ اتنا بتایا جائے کہ احکامِ شرعیہ کے عمومی مقاصد پانچ ہیں: <br/>
  ۱:-حفظِ دین     ۲:-حفظِ نفس    ۳:-حفظِ نسل    ۴:-حفظِ مال     ۵:-حفظِ عقل<br/>
(الموافقات فی اصول الشریعۃ لابراہیم بن موسی الغرنالمی الشاطبی [متوفی:۷۹۰ھ]، کتاب المقاصد، النوع الاول فی بیان قصد الشارع فی وضع الشریعۃ ، ج:۱، ص:۸، دارالکتب العلمیۃ)<br/>
 ان مقاصد کو فقہی کتابوں میں چار بڑے عناوین کے تحت منقسم احکام کے ضمن میں پھیلایا گیا ہے، یعنی عبادات، مناکحات ومعاشرت، معاملات اورخصومات وغیرہ، ان مقاصدِ خمسہ کو بنیادی انسانی حقوق بھی کہا جاتا ہے، اور فلسفۂ حیات سے بھی تعبیر کیا جاتا ہے، ان اُمور کی توضیح و تنویع سے بنیادی فائدہ یہ ہوگاکہ حیاتِ انسانی کا حقیقی فلسفہ اور حقوقِ انسانی کی محیط نگرانی کا ضابطہ صرف اور صرف اسلام میں ہے اور جو لوگ دنیا میں انسانی حقوق کے دعویدارا ورعلمبردار بنے ہوئے ہیں وہ انسانی حقوق کے نام پر حق تلفیوں کے مرتکب ہورہے ہیں۔ غرض یہ کہ جو امر اِن مقاصدِ خمسہ میں سے ایک یاچند کے تحفظ میں معاون ومحرک بنتا ہو اُسے حکمت ومصلحت کہا جائے گا، اور ایسی حکمت ومصلحت کااثر شرعی حکم کے لیے قابلِ اعتبار مانا جائے گا۔<br/>
 جب کسی چیز پر کسی کا استحقاق مانا جائے تو اس کا درجہ کیا ہے؟ جس چیز کو ہم حاصل کرنا چاہ رہے ہیں، اس چیز کے حصول یاادائیگی میں کوئی حد بندی اور درجہ بندی بھی ہے یانہیں؟ شریعتِ اسلامیہ کسی حق کو تسلیم کرتے ہوئے اور صاحبِ حق کے لیے حق ثابت کرتے ہوئے احکامِ شرعیہ کے حوالے سے درجہ بندی کی قائل ہے، جس طرح احکام میں فرض، واجب اور حرام ومکروہ وغیرہ کی درجہ بندی ہے، اسی طرح احکام کے اثبات اور حقوق کے تسلیم کرنے کے لیے بھی درجہ بندی ہے، اس کو مدارجِ احکام سے بھی تعبیر کیا جاتا ہے۔    <br/>
جب کوئی انسان کسی چیز کو اپناحق قرار دے کر اس کے حصول کے درپے ہو تو سب سے پہلے اس حق کی جائز اور ناجائز کے اعتبار سے تشخیص ضروری ہوتی ہے، پھر اگر جائز قرار پائے تو پھر اس میں تفصیل ہے کہ ہر جائز ومباح پر انسان کا حق تسلیم کیا جاسکتا ہے یا نہیں؟ اگر تسلیم کیا جائے تو کس حیثیت میںـ؟ فقہائے کرام نے ان باریکیوں اور گہرائیوں کو سامنے رکھتے ہوئے بندوں کے استحقاق سے متعلق احکام کی درجہ بندی کی وضاحت فرمائی ہے، یعنی جس چیز کو آپ حق سمجھ کر حاصل کرناچاہتے ہیں، وہ آپ کے لیے ضرورت کے درجہ میں ہے ،حاجت کے مرتبے میں ہے،تحسین کے رتبے میں ہے، تعیُّش کے  احاطے میں ہے یا فضول کے دائرے میں ہے؟ انسان کے ہاں قابلِ استحقاق چیزوں کی اسی تقسیم کو اُصولیین ضرورت، حاجت، منفعت، زینت اور فضول سے بھی تعبیر کیا کرتے ہیں۔<br/>
شرعی احکام کے لیے وضع کردہ یہ مدارج فی زمانہ اصولی فقیہ کے پیشِ نظر ہونا انتہائی ضروری ہیں، اس لیے کہ مغربی معاشیین نے ضروریات و تعیُّشات کو خلط ملط کرکے مغربی معاشی نظام کو زبردست ہوّا بنادیا ہے اور ہر خواہش کی تکمیل کو ضرورت باور کرایا جاتا ہے، پھر ہمارے بعض اسلامی معاشیین جب فقہ المعاملات کے راستہ سے مغربی معاشی نظام کا جائزہ لینے جاتے ہیں تو جس تعیُّش اور آسائش کو مغرب نے ’’ضرورت‘‘ کہہ کر جواز اور رواج بخشا ہوتا ہے، یہ اسلام کار لوگ بھی اُسے ’’ضرورت‘‘ کہہ کر سندِ اسلام دینے بیٹھ جاتے ہیں اور مغرب کی پھیلائی ہوئی معاشی صورتوں پر اسلامی لیبل لگا کر اسلامی معیشت کے قیام و نفاذ کے شادیانے بجانے لگ جاتے ہیں، حالانکہ ان کے لیے یہ سمجھنا مشکل نہیں تھا کہ مغرب کے ’’نظریۂ ضرورت‘‘ اور اسلامی ’’قاعدۂ ضرورت‘‘ کے درمیان لفظی قربت کے باوجود زمین و آسمان کا فرق ہے۔<br/>
ہمیں چاہیے کہ انسان کے بنیادی حقوق ،احکامِ شرعیہ کے مقاصدِ خمسہ اور مدارجِ احکام کے مراتبِ خمسہ کے بارے میں دورانِ درس کچھ نہ کچھ معلومات اپنے اُصولی طالب علم کو دینے کی کوشش کریں۔ اس کے بغیر بظاہر اُصولِ فقہ کی ابحاث ادھوری رہ جاتی ہیں۔</p><p style="text-align:justify;"><span class="ar_writing">دلالۃُ الکلام</span></p><p style="text-align:justify;">اُصولِ فقہ کے مباحث میں پانچویں بحث ’’<span class="ar_writing">دلالۃ الکلام</span>‘‘ ہے۔ ’’<span class="ar_writing">دلالۃ الکلام</span>‘‘ کا مفہوم یہ ہے کہ ہمارے فقہی مآخذ بالخصوص قرآن و سنت کی زبان عربی ہے۔ عربی تعبیرات، گفتگو کے اسالیب اور کلمات کے مقاصد اور محاورات سے واقفیت لازمی ہے، اس کے بغیر فقہی احکام کے مدلول و مصداق کا تعیُّن مشکل ہوتا ہے، مثلاً: ’’<span class="ar_writing">کُلُوْا وَ اشْرَبُوْا</span>‘‘ بھی امر ہے اور ’’<span class="ar_writing">أَقِیْمُوْا الصَّلٰوۃَ  وَ اٰتُوْا الزَّکٰوۃَ</span>‘‘بھی امر ہے، ’’<span class="ar_writing">فَمَنْ شَائَ فَلْیُؤْمِنْ وَّمَنْ شَائَ فَلْیَکْفُرْ</span>‘‘ میں ایمان اور کفر دونوں کے لیے صیغۂ امر لایا گیا ہے۔ یہ امر قابلِ غور ہے کہ صیغۂ امر کب اور کہاں کس معنی کے لیے استعمال ہوتا ہے؟ اگر امر کو صرف وجوب کی دلالت کے لیے مانا جائے تو اس سے بہتیرے شرعی احکام میں خلل آئے گا۔<br/>
اسی طرح حرف کی بحث میں ’’واو‘‘ ، ’’فاء‘‘ اور ’’باء‘‘ وغیرہ جب کسی حکم کے ساتھ ہوں تو وہاں ان حروف کے استعمالات کا مکمل ادراک لازمی ہے، جو ’’واو‘‘ کے استعمالات سے واقف ہوگا وہی یہ سمجھ سکے گا کہ ’’واو‘‘ جمع کے لیے ہے یا ترتیب کے لیے ہے، وغیرہ وغیرہ، اسی طرح ’’فاء‘‘ تفریع کے لیے ہے، عطف کے لیے ہے یا جزا کے لیے ہے۔ اُصولِ بزدوی واُصولِ سرخسی میں اُصولِ فقہ کی اس بحث کو اہمیت کے ساتھ ابتدائی ابحاث میں جگہ دی گئی ہے۔     (اُصول البزدوی، باب الامر، ص:۱۹، ط: نور محمد)<br/>
اس لیے اُصولِ فقہ کے اساتذہ درس کے دوران عربی زبان کے دلالتی پہلو کو بطور خاص اہمیت دیں، ہماری کوشش یہ رہنی چاہیے کہ ہم اُصولِ فقہ سمجھنے اور سمجھانے کے ساتھ خود اُصولِ فقہ کو بھی تمام مباحث کے ساتھ سمجھنے اور سمجھانے کی کوشش کریں۔</p><h2 style="text-align:justify;">توضیح وتطبیق</h2><p style="text-align:justify;">تمہیدی گفتگو کے بعد اب اُصولِ فقہ کی تدریس کے توضیحی پہلو کی طرف آتے ہیں، یعنی اُصولِ فقہ کی جوکتاب شاملِ درس ہے، اس کتاب کے مندرجات کی تفہیم کے لیے مدرس کو کیا کرنا چاہیے؟ اور یہی ہمارا بنیادی مقصد ہے، اور اس کو درج ذیل امور کاالتزام کرنا پڑے گا:<br/>
۱:… سبق کی تیاری۔۔۔ ۔۔یہ عمل ہرکتاب کے لیے کرنا ہوتا ہے، جیسے فقہ کی تیاری، مطالعہ اور ضبط کی ترتیب عرض کی گئی ہے، یہ عمومی ہدایت ہے۔ تیاری کے سلسلہ میں استاذ اور طالب علم دونوں کو تیاری کرکے آنے کی ضرورت ہے،جس کااوپر بیان گزر چکا ہے۔<br/>
۲:…طالب علم کو عبارت فہمی کی عادت ڈالنے کی محنت کرنا، عبارت فہمی کے لیے صحیح عبارت خوانی ضروری ہے اور صحیح عبارت خوانی کے لیے تلفُّظ، ادائیگی،اعراب کی درستگی اور جملوں کی ابتدا وانتہا کا علم ہونا ضروری ہے، اس مقصد کے لیے موقع بموقع صرف ونحو سے استمداد اور تذکار ضروری ہوتا ہے۔<br/>
۳:…عبارت کا صحیح ترجمہ اور مفہوم طالب علم سے کہلوایاجائے،شروع شروع میں یہ مشق زیادہ کی جائے، تاکہ طالب علم عادی ہوناشروع ہوجائیں۔<br/>
۴:…طالب علم کی دلچسپی حاصل کرنے اور استعداد کو بیدار کرنے کے لیے قدیم طرز پر طالب علم سے آمدہ سبق کی تیاری کرکے استاذ کے گھنٹے میں طلبہ کے سامنے سبق پیش کرنے کی محنت بھی کرائی جائے، پھر طالب علم کے فہم میں جو کمی رہ گئی ہو اُستاذ اس کی نشاندہی کرکے کمی دورکرنے کی کوشش کرے، اور آخر میں سبق کا خلاصہ ’’آمادگی‘‘ کے انداز میں استاذ طلبہ کے سامنے پیش کرے۔<br/>
۵:… درس کی مقدار میں توازن کالحاظ بہت ضروری ہے، مبادیات کے طور پر ذکر کردہ مباحث یا تحلیلِ عبارت سے متعلق مشقی فوائد کا یہ مطلب قطعاً نہیں لینا چاہیے کہ شروع شروع میں ہم کتاب سے خارج مباحث پر پوری توانائی صرف کریں اور کتاب کے مندرجات کی نوبت آنے پر محض نصاب پورا کرنے کی فکر میں سبک رفتاری کا شکار ہوجائیں، اس کمزوری سے بچنے کے لیے کم از کم تین اُمور کا التزام مفید ہوگا:<br/>
الف:    مدرس نے سبق کی تیاری کے دوران تفہیم کے لیے اور تسہیل کے لیے جو درس کا خاکہ بنایا ہے، درسی تقریر کو اسی تک محدود رکھنے کی کوشش کرے۔<br/>
ب:    مقررہ نصاب کے صفحات یا مباحث کا اندازہ لگاکر یومیہ درس کی مقدارِ خواندگی طے کرلی جائے، مثلاً: آدھا صفحہ، پورا صفحہ یا دو صفحے وغیرہ طے کرلیے جائیں، اگر آج ہدف پورا نہیں ہورہا تو اگلے دن یا دنوں میں اس کی کمی کو پورا کرنے کی کوشش کی جائے۔<br/>
ج:    یہ سب کچھ مکمل حاضری کی صورت میں ہی ممکن ہوسکتا ہے، یعنی گھنٹے اور مہینے کی حاضری دونوں مکمل رکھی جائیں۔<br/>
۶:… حنفی اُصولِ فقہ دیگر فقہی اُصولوں کے مقابلے میں ممتاز اور سہل ہیں، بایں معنی کہ ہمارے اُصول محض نظری نہیں ہیں، بلکہ تطبیقی ہیں، اصل کے ساتھ فرع بھی توضیح وتطبیق کے طور پر موجود ہوتی ہے، اس تطبیق وتوضیح سے مناسبت وممارست پیدا ہونا درحقیقت کتاب فہمی ہے، اور کتاب پڑھنے کا ایک مقصد ہے، اور ہمارے ہاں اسی تطبیق کی مہارت کو اُصولِ فقہ کی مہارت کہا جاتا ہے، اس تطبیق و توضیح کے لیے در ج ذیل اُمور کا التزام معاون ہوسکتا ہے:<br/>
۱لف:-    اصل کو عام فہم انداز میں پہلے بتایا جائے، اس کے بعد بطور مثال کے کتاب میں ذکر کردہ تفریع یا تفریعات ذکرکردی جائیں، مثلاً: کہا جاتا ہے کہ نصِ قرآنی کے مدلولِ خاص پر خبرواحد سے زیادتی کرنا حنفیہ کے ہاں جائز نہیں، جس کی دوسری مناسب تعبیر یہ ہے کہ خبر واحدکے ذریعہ نصِ قرآنی سے ثابت شدہ حکم جیساحکم ثابت نہیں ہوسکتا۔ اس کی یہ تعبیر بھی کی جاسکتی ہے کہ اثباتِ حکم کے لیے خبرِ واحد کتاب اللہ کے ہم پلہ نہیں ہوسکتی، مثلاً: آیتِ وضو سے وضو کے ارکانِ اربعہ کی فرضیت ثابت ہے، اخبارِ آحاد سے تسمیہ، نیت، موالات، ترتیب اور تیامن ثابت ہوتا ہے، اگر اسے فرض کی مانند کہیں تو خبر واحد اور کتاب اللہ کے درجہ میں فرق ختم ہوجاتا ہے، حالانکہ دونوں ثبوت کے اعتبار سے برابر نہیں ہیں، جب اصل یہ ہے کہ خبرواحد اور کتاب اللہ کے مرتبوں میں تفاوت ہے تو ان سے ثابت ہونے والے احکام میں بھی تفاوت ہونالازمی ہے، لہٰذا اعضاء وضوسے متعلق کتاب اللہ کا حکم فرض ہوگا،اخبارِ آحاد کا مفاد سنت ہوگا، اگر وضو عبادتِ غیر مقصودہ نہ ہوتی تو واجب بھی کہہ سکتے تھے۔<br/>
ب:-    اس تطبیقی عمل میں مزید افادیت کے لیے کتاب کی مثالوں سے ہٹ کر بھی مثالیں بتائی جائیں، تاکہ تطبیق کا یہ عمل کتاب کی تفہیم تک محدود نہ رہے۔ا س کے لیے اُصولِ فقہ کی زیرِدرس کتاب کے علاوہ بقیہ کتابوں سے بھی استفادہ کیاجائے، بالخصوص ماضی قریب کے مؤلفین کی کتابوں سے استفادہ کیا جاسکتا ہے، شیخ ابوزہرہ مصری، شیخ وہبہ زحیلی اور شیخ علی الخفیف  رحمۃ اللہ علیہم کی کتابیں قابلِ استفادہ ہیں، ان کتابوں سے تعبیر کی سہولت کا فائدہ بھی حاصل ہوگا، جب کہ ہماری قدیم کتب میں سے ’’<span class="ar_writing">الأشباہ والنظائر</span>‘‘لابن نجیم اور ’’<span class="ar_writing">تقویم الأدلۃ</span>‘‘ لأبی زید الدبوسی خوب معاون ہوسکتی ہیں۔<br/>
ج:-    کتاب کی بعض مثالیں اصل پر بمشکل منطبق ہوتی ہیں، ایسے موقع پرخارجی مثالوں کے ذریعہ اصل سمجھادیں، اصل اور مثال کے درمیان عدمِ انطباق کی باادب نشاندہی کردی جائے، مثلاً: اصول الشاشی کے درس میں حقیقت ومجاز کی بحث پڑھتے ہوئے حقیقتِ متعذرہ کی مثال آتی ہے: ’’<span class="ar_writing">إذا حلف لایأکل من ھٰذہ الشجرۃ ۔۔۔ لوحلف من عین الشجرۃ لایحنث</span>‘‘ یہاں محلوف علیہ عدمِ اکل ہے، جسے حقیقتِ متعذرہ کی مثال بنایا گیا ہے، حالانکہ عدمِ اکل متعذر نہیں ہے، اکل متعذر ہے۔ اس اصل اور مثال کے درمیان تطبیق میں روایتی تکلف کی بجائے اگر آسان انداز میں یوں کہا جائے: ’’<span class="ar_writing">واللّٰہ لأٰکُلَنَّ ھٰذاالجبلَ الضخمَ مبتلعًا وإلا عليَّ کذا وکذا</span>‘‘ تو شاید بات بآسانی سمجھ آجائے، تطبیق وتعبیر کی سہولت کے لیے علامہ شوکانی رحمۃ اللہ علیہ  کی ’’<span class="ar_writing">إرشاد الفحول</span>‘‘ بھی مفید ہے۔<br/>
جب کہ ہمارے استاذِ گرامی حضرت مولانا محمد انور البدخشانی دامت برکاتہم کی تسہیلات وتیسیرات بھی انتہائی مفید ہیں، متعلقہ درسی کتابوں کے مغلق مقامات یا تعبیری دقتوں سے یسروسہولت کے ساتھ نکلنے کے لیے استاذِ محترم کی کتابوں نے ہمارے جیسے طلبہ اور اچھے اچھے مدرسین کو خوب فائدہ پہنچایا ہے، تیسیراُصولِ فقہ ، تسہیل اصول الشاشی اور تسہیل الحسامی(التیسیر المہذب) وغیرہ لائقِ استفادہ ہیں۔<br/>
۷:… فن کی جو اہم اہم اصطلاحات دورانِ درس سامنے آئیں، انہیں سمجھا کر یاد رکھنے کی تاکید کی جائے، مثلاً: عام، خاص، مطلق، مقید، حقیقت، مجاز۔ پھر جو اصطلاحات متقارب المفہوم ہوں ان کے درمیان وجوہِ فرق کی پہچان بھی کرائی جائے، مثلاً: خاص و معرفہ اور عام و نکرہ کے درمیان کیا فرق ہے؟ اس کا لحاظ رکھا جائے، یہ اصطلاحات امتحان میں بھی پوچھی جائیں۔<br/>
۸:… تمہیدی گزارشات میں پڑھا کہ اُصولِ فقہ کم ازکم پانچ مباحث پر مشتمل فن کا نام ہے، ہماری درسی کتابوں میں ان مباحث سے کتنا تعرض ملتا ہے اور کس حد تک بے التفاتی پائی جاتی ہے، سب سے پہلے مدرس کو اس اہم نکتے سے واقفیت ہونی چاہیے، اس کے بعد طلبہ کے سامنے بھی اس مضمون کو حسبِ موقع دہرایا جائے، تاکہ ذی استعداد طلبہ کتاب فہمی کے بعد اُصولِ فقہ کے مباحث کی دیگر جہات سے شناسائی کے لیے متوجہ ہوسکیں، مثلاً:<br/>
l  ’’<span class="ar_writing">أُصول الشاشی</span>‘‘ میں زیادہ تر حصہ ’’دلالۃ الکلام‘‘ سے متعلق مباحث پر مشتمل ہے۔ ادلۂ شرعیہ میں سے مآخذِ اصلیہ اتفاقیہ کا بیان تو ہے، لیکن مآخذِ ذیلیہ اختلافیہ سے مکمل بحث نہیں ہے۔ اسی طرح مقاصدِ احکام و مدارجِ احکام کا پہلو یہاں نہیں ہے۔ اگر یہ کہا جائے کہ اُصول الشاشی کے طالب علم کو ان بھاری مباحث میں اُلجھانا تدریس کے تدریجی ضابطہ کے خلاف ہے تو یہ بات اپنی جگہ معقول ہے، لیکن خود کتاب کی ابتدائی ابحاث بھی تو ابتدائی طالب علم کے لیے کافی دشوار ہیں، جب ان ابحاث سے مناسبت ہوجاتی ہے تو ان ابحاث کے اشارات بھی زیادہ نامانوس نہیں رہیں گے۔<br/>
l  دوسری کتاب ’’<span class="ar_writing">نور الأنوار شرح المنار</span>‘‘ للشیخ احمد (ملاجیون) الصدیقی ؒ [۱۰۴۸ھ- ۱۱۳۰ھ] ہے، اس میں حاکم اور احکامِ شریعت کے مقاصد و مدارج سے تعرض نہیں فرمایا گیا، تقریباً کتاب کا آدھا حصہ اُصولی مباحث میں سے صرف دلالتِ کلام اور اور اس کی تعریفات اور رد و قدح سے تعلق رکھتا ہے۔ فقہ کے ذیلی اصول و ذیلی مآخذ کا یہاں بھی کوئی اتاپتا نہیں ملتا، البتہ قیاس کے ساتھ استحسان کی بحث قدرے تفصیلی انداز میں مل جاتی ہے۔<br/>
l  تیسری درسی کتاب ’’منتخب حسامی‘‘ ہے، اس کا دائرۂ بحث بھی تقریباً ’’<span class="ar_writing">نور الأنوار</span>‘‘ والا ہے، ایجاز و اغلاق بھی حل طلب ہے، جس کے حل کے لیے ہمارے جیسے مدرسین کے لیے استاذ بدخشانی مدظلہم کی تسہیل ازبس ضروری ہے، ورنہ استاذ اور طالب علم کا زیادہ تر وقت اُصولِ فقہ اخذ کرنے سے زیادہ حلِ کتاب میں صرف ہوتا رہے گا۔ بہرحال اس کتاب میں یہ خوبیاں بھی ہیں:<br/>
الف:    مباحث کی ترتیب، بزدوی وسرخسی کی ہے۔<br/>
ب:    قیاس واستحسان پر یہاں بھی اچھی بحث فرمائی گئی ہے۔<br/>
ج:    اہلیت وعوارضِ اہلیت کی ابحاث مناسب اندازمیں بیان فرمائی گئی ہیں۔<br/>
د:    ’’<span class="ar_writing">أُصول الفقہ المقارن</span>‘‘ کی ایک جھلک بھی اس کتاب میں ملتی ہے کہ دیگر ائمہ کے ہاں دلالتِ کلام سے متعلق وہ معتبر اصول جن کاحنفیہ کے ہاں اعتبار نہیں ہوتا، ان کو وجوہِ فاسدہ کے عنوان سے بالتفصیل ذکر فرمایا گیا ہے، گوکہ یہ مناظرانہ ابحاث سہی، مگر اُصولِ فقہ کو ان ابحاث سے خالی نہیں قرار دیا جاسکتا۔<br/>
یہ ساری منفرد ابحاث چونکہ حسامی کے آخری حصہ میں ہیں، اس لیے جہاں ممکن ہو حسامی کو شروع کی بجائے سنت کی بحث سے اختتامِ کتاب تک شاملِ درس رکھا جائے، ابتدائی حصہ میں توانائی صرف کرنے کی بجائے شاید یہ زیادہ مفید ہو۔<br/>
l  اگلی درسی کتاب ’’<span class="ar_writing">شرح التلویح علی التوضیح لمتن التنقیح</span>‘‘ لسعد الدین مسعود بن عمر التفتازانی [متوفی:۷۹۳ھ]‘‘ ہے، جو اپنے توضیحی نقاش اور کلامی رد وقدح کے حوالے سے مشہور ہے، اس کتاب کو تشحیذِ اذہان، ذہنی استعداد اور تحقیقی وتنقیحی ملکہ پیدا کرنے کے لیے مفید سمجھا جاتا ہے۔ مگر فی زمانہ استعداد کے انحطاط وضعف کی وجہ سے کتاب ہذا کی جدلی ابحاث کے بیچ سے اُصول فقہ دریافت کرنے اور محفوظ رکھنے میں کمزور استعداد طلبہ کو کافی دشواری پیش آتی ہے، گوکہ اس درجے کے طلبہ کسی حد تک علمی وذہنی پختگی حاصل کر ہی چکے ہوتے ہیں، اس لیے اس درجہ کے لحاظ سے اُصولِ فقہ کی تدریس کے مقاصد کے حصول کے لیے یہ کیاجاسکتاہے کہ: اُصولِ فقہ کے حوالے سے ہماری درسی کتب میں صرف حنفی اُصول پڑھائے جاتے ہیں، جب کہ فقہ میں دیگر مذاہب کی آراء بھی موازنہ، مقارنہ اور محاجہ کے طور پر ذکر کی جاتی ہیں۔ اُصولِ فقہ میں بھی اگر یہ اسلوب اپنایا جائے اور اس اسلوب کی کتاب ’’توضیح وتلویح‘‘ کے ساتھ شامل کی جائے تو مناسب ہوگا، مگر درسی کتاب کا انتخاب چونکہ کئی پہلوؤں کی رعایت کا متقاضی ہوتا ہے، اس لیے زیادہ جد کے ساتھ کچھ نہیں کہہ سکتے، البتہ یہ ہوسکتا ہے کہ توضیح تلویح کا مدرس علامہ شوکانیؒ کی ’’<span class="ar_writing">إرشادالفحول</span>‘‘ (إرشاد الفحول إلٰی تحقیق الحق من علم الأصول، محمد بن علی بن محمد بن عبداللہ الشوکانی الیمنی) اور شیخ ابوزہرہؒ کی ’’علم أصول الفقہ‘‘ سے استفادہ کرتے ہوئے مختلف مناسبات میں محاضرے کی صورت میں طلبہ کو مستفید فرمائے۔ بالخصوص اجتہاد اور اس کے متعلقات، اجتہاد، اجتہادِ جدید اور تجدُّدکے بارے میں بتائے، مجتہد کی اہلیت اور اوصاف، اجتہاد کی شروط وقیود وغیرہ کی طرف رہنمائی کی جائے، نیز اجتہاد کے مراحل، تحقیقِ مناط، تنقیحِ مناط اور تخریجِ مناط جیسی گم شدہ اصطلاحات سے طلبہ کو روشناس کرائے۔ (روضۃ الناظر و جنۃ المناظر فی اصول الفقہ علیٰ مذہب الامام احمدبن حنبل ، لابن قدامۃ [متوفی:۶۲۰ھ])<br/>
نیز فقہ اسلامی کے ان ذیلی مآخذ سے ضرور متعارف کرایا جائے، جو عموماً نو پیش آمدہ مسائل کے لیے بنیاد سمجھے جاتے ہیں، جیسے: عرف و عادت، سدِ ذرائع، اور مصالحِ مرسلہ وغیرہ کی حقیقت اور ان کا بجایا بے جا استعمال بتایا جائے۔<br/>
اُمید ہے کہ اس ترتیب سے ہمیں اُصولِ فقہ کی تدریس کے مقاصد و فوائد حاصل ہوجائیں گے۔<br/>
۹:… اصل اور فرع کے درمیان تطبیق اور ارتباط کو سمجھنے کے لیے استدلال وادلال کا طریقہ بھی اختیار کیا جاسکتا ہے، استدلال کے طریق سے یوں سمجھا جاسکتا ہے کہ ماخذ کے طورپر کتاب میں جو نص ذکر کی گئی ہے وہ نص بورڈ پر لکھی جائے یازبانی بتائی جائے، پھر اس نص سے جو مسئلہ مستنبط کیاگیاہے اس مسئلے کے استنباط واستنتاج کاطریقہ بتایا جائے، مثلاً:<br/>
’’وَامْسَحُوْا بِرُئُ وْسِکُمْ‘‘ میں مسح کا حکم ہے، اب کل سر کا مسح ہے، یا بعض کا؟ اس میں اختلاف ہے، اس اختلاف کی ایک بنیاد لفظ ’’ب‘‘ ہے جو ’’رُئُ وْسِکُمْ‘‘ پر داخل ہے، اگر باء کو زائدہ کہیں تو مسح کا حکم پورے سر کو شامل ہوگا، جیسے: مالکیہ کے ہاں اور ’’ب‘‘ کو تبعیض کے لیے لیا جائے تو مسح کا وجوبی حکم سر کے بعض حصے کے ساتھ متعلق ہوگا، جیسے جمہور کے ہاں ہے، پھر اس بعض کی اپنی تفصیل ہے، ہم اُصول تک پہنچنے کے لیے یوں کہہ سکتے ہیں کہ اس دلیل سے فلاں امام نے یہ استدلال کیا ہے، جن کے نتیجے میں ان کے ہاں مسح کا یہ حکم ہے، فلاں امام نے یہ استدلال کیا جس کا یہ نتیجہ نکلا۔<br/>
اسی صورت کو اُلٹاکردیں کہ پہلے مسئلہ ذکرکریں، مسئلہ میں جو اقوال ہیں وہ بتائے جائیں، پھر اس فرع اور قول کی بنیاد کے طور پر دلیل اور ماخذ کو ذکر کردیں، یہ ترتیب ایک طرح فقہ کے درس کی وجہ سے ہمارے طلبہ کے لیے زیادہ مانوس ہے، وہ اس طریق سے فقہی اُصول کو جلدی سمجھ پائیں گے۔</p><h2 style="text-align:justify;">تفریع و تذییل</h2><p style="text-align:justify;">اُصولِ فقہ کی تدریس کے دوران تمہیدوتوضیح سے جب فارغ ہوجائیں تو تین اضافی اُمور کی کوشش بھی کی جائے:<br/>
۱:- جیساکہ اوپر بھی بتایا گیا کہ اُصول کی تفہیم کے لیے کتاب کی مثالوں پر اکتفا کی بجائے درسی کتاب کے علاوہ اُصولِ فقہ کی دیگر کتابوں سے مثالیں بھی نکال کر بتائی جائیں، جس کو فروع میں اُصول فقہ کے اجراء کا عنوان بھی دیا جاسکتا ہے۔<br/>
۲:- آیات الاحکام منتخب کی جائیں اور ان آیات سے ثابت کیے گئے احکام کے طریقۂ اثبات معلوم کرنے کے لیے فقہی تفاسیر، قرطبی (’’الجامع لأحکام القرآن‘‘ابوعبداللہ محمد بن احمد بن ابی بکر القرطبیؒ [متوفی:۶۷۱ھ])، جصاص (’’أحکام القرآن‘‘ احمد بن علی ابوبکر الرازی الحنفی [متوفی: ۳۷۰ھ]) اور مظہری (’’التفسیر المظہري‘‘ قاضی ثناء اللہ پانی پتیؒ [متوفی:۱۲۲۵ھ]) وغیرہ سے کچھ کچھ مطالعہ کروایا جائے۔ اس محنت کو استدلالی اجراء کا نام دیا جاسکتا ہے۔<br/>
۳:-ہر بحث کے اختتام پر مشقی سوالات بنائے جائیں اور ان سوالات کے جوابات سابقہ خواندگی کی روشنی میں طلبہ سے نکلوائے جائیں، اس محنت کے لیے استاذِ محترم مولانا محمد انور بدخشانی زیدمجدہم کی ’’تسہیل اصول الشاشی‘‘ سے مدد لی جاسکتی ہے۔</p><p style="text-align:justify;">۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔۔</p><p style="text-align:justify;"> </p><h2 style="text-align:center;">ائمہ اربعہ کے اختلاف کے بنیادی اجتہادی اصول</h2><p style="text-align:justify;">ہمارے سماج میں اختلافات اتنے زیادہ ہیں کہ جہاں اختلاف کا لفظ سماعتوں سے ٹکرایا وہیں نفرتوں کا تعفُّن محسوس کر نے کے لیے ناک پھیلنا یا سکڑنا شروع ہو جاتی ہے، اس لیے ائمہ مجتہدین بالخصوص ائمہ اربعہ کے اختلافِ رائے کی بنیاد بننے والے اصول یا اسباب کی طرف جانے سے قبل نفسِ اختلاف اور علمی و اجتہادی اختلاف کے بارے میں چند گزارشات پیشِ نظر رہنا مفید معلوم ہوتا ہے:<br/>
۱:- کسی بھی مسئلہ میں علمی و اجتہادی اختلاف مذموم نہیں، بلکہ محمود و مطلوب ہوتا ہے، کیوں کہ اگر اختلاف کا سبب نص کا احتمالی پہلو ہو تو اس کا مطلب یہ ہوا کہ صاحبِ وحی نے خود اختلاف کی گنجائش دی ہے، مثلاً: ’’قُرُوْء‘‘ کے مصداق کی تعیین میں طہر اور حیض کے اختلاف کو مذموم قرار دینے کے بجائے منشأ خدا وندی کے قریب یا عین مطابق کہنے کی گنجائش بھی معلوم ہوتی ہے۔<br/>
۲:- جب ائمہ کا اختلاف نص کے احتمالی پہلو یا دلائل کے تنوُّع کی بنیاد پر ہو تو ایسے اختلاف کو اختلاف کے بجائے اقوال یا توجیہ سے تعبیر کرنا چاہیے، وہ حقیقت میں اختلاف ہے ہی نہیں، جیسے: فقہاء حنفیہ کی باہمی اختلافی آراء کو اقوال سے تعبیر کیا جاتا ہے اور شافعیہ کے ہاں ایسی آراء کو ’’وجوہ‘‘ سے تعبیر کیا جاتا ہے، اسے اختلاف کے بجائے راہِ وسعت کے اختیار سے تعبیر کرنا چاہیے ۔ حضرت طلحہ بن مصرف رحمۃ اللہ علیہ کے بارے میں منقول ہے کہ ا</div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رمضان و شوال 1440ھ - جون 2019ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رفیق احمد بالاکوٹی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2019/05//1558423986_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-02205941241af2a24dffe529-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"فقہ اور اُصولِ فقہ کی تدریس ! مسالکِ اربعہ میں ائمہ کے اختلاف کے بنیادی اجتہادی اُصول (تیسری اور آخری قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2019-06-01","dateModified":"2019-06-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"فقہ اور اُصولِ فقہ کی تدریس !مسالکِ اربعہ میں ائمہ کے اختلاف کے بنیادی اجتہادی اُصول(تیسری اور آخری قسط) اہم فائدہ
 چلتے چلتے ایک لفظی تسامح کی نشاندہی کرتے چلیں کہ بعض حضرات فقہ اسلامی کی عصری تطبیق اور تصویرِ مسئلہ کی خارجی تمثیل کو جدید مسائل کا ن..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#e881868e87a88a89869d9a81c68d8c9dc69883" title="info@banuri.edu.pk"><span class="__cf_email__" data-cfemail="234a4d454c6341424d56514a0d4647560d5348">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="02205941241af2a24dffe529-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="02205941241af2a24dffe529-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="02205941241af2a24dffe529-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0df1023ab6e1d5',t:'MTczMTMyNDUzNS4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>