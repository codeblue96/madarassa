<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="تحقیقِ مخطوطات کابہترین منہج
ترجمہ:’’المنہج الأمثل لتحقیق المخطوطات‘‘’’ڈاکٹر حاتم صالح ضامن ماضی قریب میں عالم اسلام کے معروف محقق ومصنف، علوم قرآن وقراء ت سے وابستگی رکھنے والے لائق وفائق اسکالر گزرے ہیں۔ ۱۹۳۸ء میں بغداد میں آنکھ کھولنے والے شیخ حاتم ابتدائی متوسط تعلیم حاصل کرنے کے بعد بغداد یونیورسٹی میں داخل ہوئے، وہیں تعلیمی سلسلے جاری رکھتے ہوئے..."><meta name="keywords" content="تحقیقِ,مخطوطات,کابہترین,م..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="c212bfd6a44c61700834d088-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="c212bfd6a44c61700834d088-text/javascript"></script><title>تحقیقِ مخطوطات کابہترین منہج ترجمہ:’’المنہج الأمثل لتحقیق المخطوطات‘‘ | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>تحقیقِ مخطوطات کابہترین منہج ترجمہ:’’المنہج الأمثل لتحقیق المخطوطات‘‘</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ذوالحجۃ 1436 ھ - اکتوبر 2015 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2015/09/5-zulhajjah_1436.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-c212bfd6a44c61700834d088-="">صفحہ پرنٹ کریں</a></div></li></ul></div></div><div class="abt-listning"><p> </p><p>تحقیقِ مخطوطات کابہترین منہج
ترجمہ:’’المنہج الأمثل لتحقیق المخطوطات‘‘</p><p>’’ڈاکٹر حاتم صالح ضامن ماضی قریب میں عالم اسلام کے معروف محقق ومصنف، علوم قرآن وقراء ت سے وابستگی رکھنے والے لائق وفائق اسکالر گزرے ہیں۔ ۱۹۳۸ء میں بغداد میں آنکھ کھولنے والے شیخ حاتم ابتدائی متوسط تعلیم حاصل کرنے کے بعد بغداد یونیورسٹی میں داخل ہوئے، وہیں تعلیمی سلسلے جاری رکھتے ہوئے ۱۹۷۳ء میں ماسٹر اور ۱۹۷۷ء میں لغت کے موضوع پر ڈاکٹریٹ کی ڈگری حاصل کی۔ اس اثناء میں ۹؍ سال تدریسی میدان سے بھی منسلک رہے۔ ۱۹۸۰ء میں بحیثیت استاذ بغداد یونیورسٹی سے منسلک ہوئے، ترقی کرتے کرتے’’قسم اللغۃ العربیۃ‘‘ کے ڈین/ مشرف کے کلیدی عہدے تک جاپہنچے، ۱۹۹۰ء میں یونیورسٹی سے ریٹائرڈ ہوگئے، لیکن علمی مشاغل جاری رہے اور کئی علمی وتحقیقی اداروں کی رکنیت انہیں تادمِ واپسیں حاصل رہی۔ دبئی کے ’’مرکزجمعۃ الماجد للثقافۃ والتراث‘‘ کے بانی ومبانی شیخ جمعۃ الماجد نے ان کی شہرت سن رکھی تھی، موقع پاکر اپنے ادارے میں آنے کی دعوت دی تو شیخ بھی چلے آئے اور ۲۰۰۵ء تک مرکز اور اس سے ملحق ادارے ’’کلیۃ الدراسات العربیۃ الإسلامیۃ‘‘ سے وابستہ رہے۔ ۱۳؍ ربیع الثانی ۱۴۳۴ھ مطابق ۱۳؍ فروری ۲۰۱۳ء کی شام کو سفر آخرت پر روانہ ہوگئے۔ علمی ترکے میں لگ بھگ ڈیڑھ سو کتب کی تحقیق وتالیف، سینکڑوں علمی مضامین ومقالات اور اشراف میں تیار کروائے ہوئے دسیوں مقالات چھوڑے، جو علمی میدان میں ان کی شناخت وبقا کا باعث اور یادگار کی حیثیت رکھتے ہیں۔
    تحقیق‘ شیخ حاتم صالح کا امتیازی وصف تھا، شیخ نے اس فن کو اپنی کاوشوں سے معیاری اسلوب فراہم کیا ہے، جس نے اس میدان میں عراقی محققین کو ممتاز مقام عطاکیا ہے۔ شیخ نے اس اسلوب پر محققین کی ایک پوری جماعت تیار کی ہے۔ ’’المنہج الأمثل لتحقیق المخطوطات‘‘ کے نام سے اس مقالے میں اختصار کے ساتھ شیخ نے اپنے منہجِ تحقیق کی وضاحت کی ہے، جس سے ان کے اسلوب کے امتیازات وخصوصیات سامنے آتی ہیں۔ تحقیق وتالیف سے وابستہ اُردودان طبقے کے افادہ کے لیے اس مقالے کو اردو قالب میں ڈھال کر پیش کیا جارہا ہے۔‘‘</p><p>الحمدللّٰہ رب العالمین، والصلاۃ والسلام علی أشرف خلقہ النبی العربی الأمین، وبعد
مخطوطات‘ امت کے علمی ترکے کا جزء اور اس کے تہذیبی و قومی وجود کی اہم دستاویزات ہیں، یہی وجہ ہے کہ امت نے مخطوطات کی حفاظت کا اہتمام کیا اور اس سلسلے میں گوناگوں راہیں نکالی ہیں۔ علمی میراث پر ایمان اورباوقار علمی روح کے ساتھ اس کے اِحیا و تحلیل کی کوشش امت پر ایمان کا ایک مظہر ہے، جوامت کے ارادہ وعزم اور اپنے وجود کی قوت پر یقین کی دلیل ہے، اور اعتماد، وحدت، انقلاب اور تعمیر کا محرک ہے، بشرطیکہ اس کا استعمال اور تحقیق کسی باریک بیں نگاہ کی زیر نگرانی اور موضوعی منہج کے تحت ہو۔
تحقیقِ مخطوطات کے پہلو سے ہم آج جن مسائل کا سامنا کر رہے ہیں، ہمارے قدیم علماء ان میں بہت سے مسائل کا حل پیش کرچکے ہیں، مثلاً:
نسخوں کا تقابل، اغلاط کی اصلاح، حذف وسقط اور زیادتی واضافے کا حل، ایک جیسے حروف کو ممتاز کرنا، حواشی لکھنا، علاماتِ ترقیم اور رموز واختصارات، مصادر ومآخذ کا ذکر وغیرہ۔اور اس سلسلے میں ان کی کئی کتابیں ہیں، زمانی ترتیب کے مطابق ان میں سے چند کتب درجِ ذیل ہیں:
۱:۔۔۔’’المحدث الفاصل بین الراوی والواعی‘‘: حسن بن عبدالرحمن بن خلاد رامہرمزیؒ (م:۳۶۰ھ)
۲:۔۔۔’’ تقیید العلم‘‘: احمد بن علی خطیب بغدادیؒ (م: ۴۶۳ھ)
۳:۔۔۔’’ الجامع لأخلاق الراوی وآداب السامع‘‘: خطیب بغدادیؒ
۴:۔۔۔’’ الکفایۃ فی علم الروایۃ‘‘:خطیب بغدادیؒ
۵:۔۔۔’’الإلماع إلٰی معرفۃ أصول الروایۃ وتقیید السماع‘‘: قاضی عیاض بن موسی یحصبیؒ (م: ۵۴۴ھ)
۶:۔۔۔’’ معرفۃ أنواع علوم الحدیث‘‘:ابن صلاح عثمان بن عبدالرحمنؒ (م: ۶۴۳ھ)
۷:۔۔۔’’ الاقتراح فی بیان الاصطلاح‘‘:ابن دقیق العیدؒ (م: ۷۰۲ھ)
۸:۔۔۔’’ تذکرۃ السامع والمتکلم فی أدب العالم والمتعلم‘‘: بدر الدین بن جماعۃؒ (م: ۷۳۳ھ)
۹:۔۔۔’’ منیۃ المرید فی آداب المفید والمستفید‘‘: زین الدین العاملیؒ(م: ۹۶۵ھ)
۱۰:۔۔۔’’ الدر النضید فی أدب المفید والمستفید‘‘: بدر الدین غزیؒ (م: ۹۸۴ھ)
۱۱:۔۔۔’’المعید فی أدب المفید والمستفید‘‘: عبدالباسط بن موسی علمویؒ (م ۹۸۱) یہ غزیؒ کی سابقہ کتاب کا ختصار ہے۔
۱۲:۔۔۔’’قواعد التحدیث من فنون مصطلح الحدیث‘‘: محمد جمال الدین قاسمیؒ (م:۱۳۳۲ھ)
۱۳:۔۔۔’’ توجیہ النظر إلٰی أصول الأثر‘‘: طاہر جزائریؒ (م :۱۳۳۸ھ)
(واضح رہے کہ مذکورہ کتب اصلاً تحقیق مخطوطات سے متعلق نہیں، بلکہ علوم حدیث کے مختلف پہلوؤں اور آدابِ علم سے بحث کرتی ہیں، البتہ ضمناً ان میں تحقیق کے متعلقہ مباحث بھی آگئے ہیں[از مترجم])
متاخرین کا دور آیا تو انہوں نے تحقیقِ مخطوطات کے قواعد کے متعلق کتابوں کا ایک معتد بہ مجموعہ ترتیب دیا۔ مستشرقین کو ہمارے علمی ترکے کی نشرواشاعت میں سبقت حاصل ہے، انہوں نے (اپنے تئیں)تحقیقِ مخطوطات کا منہج ترتیب دے کر اسی کے مطابق کام کیا ہے۔ عربوں نے بھی تحقیقِ نصوص کا آغاز کیا تو بہت سی نفیس کتابیں منظرِ عام پر آئیں۔ نیزیونیورسٹیوں کی جانب سے اعلیٰ ڈگریوں کے حصول کے لیے تحقیقِ تراث کا دَر وا ہونے کے بعدتو یہ رجحان زیادہ مضبوط ہوا ہے۔ بغداد یونیورسٹی کے ’’کلیۃ الآداب‘‘  میں ماسٹر اور ڈاکٹریٹ کی ڈگری حاصل کرنے کے لیے ’’تحقیقِ نصوص‘‘ کا موضوع داخلِ نصاب کرنے کا شرف مجھے حاصل ہے، جو نظری اور عملی دونوں پہلوؤں سے پڑھایا جارہا ہے، اور کوئی فسادی قلب کا مالک ہی اس رجحان کے سامنے روک لگانے کی کوشش کر سکتا ہے۔ الحمدللہ! ایسے لوگ بہت ہی کم ہیں۔
عراقی محققین کے اسلوبِ تحقیق کی خصوصیات
گزشتہ ربع صدی سے متقدمین اور متأخرین علماء کے مناہج سے واقفیت کی روشنی میں‘میں کہہ سکتا ہوں کہ دیگر ممالک کی بنسبت ہماری تحقیقات منفرد خصوصیات کی حامل ہیں، جن میں سے چند درجِ ذیل ہیں:
۱:- تخریج کے مصادر و مآخذ میں زمانی تسلسل کی رعایت
 اس لیے کہ متقدمین کو فضیلت حاصل ہے اور متأخرین بھی اخبار میں انہیں پر اعتماد کرتے ہیں۔
ایک معروف محقق کی کتاب نظر سے گزری، جس میں ایک شعر کی یوں تخریج کی گئی تھی:
’’خزانۃ الأدب، الأغانی، طبقات فحول الشعرائ۔‘‘
محقق موصوف نے زمانی ترتیب کی رعایت نہیں رکھی تھی، انہیں یوں تخریج کرنی چاہیے تھی:
’’طبقات فحول الشعرائ، الأغانی، خزانۃ الأدب۔‘‘
(زمانی تسلسل کا لحاظ اس بنا پر ضروری ہے) کہ ابن سلام کی وفات ۲۳۲ھ میں، ابوالفرج اصفہانی کی ۳۶۲ھ میں اور عبدالقادر بغدادی کا وصال ۱۰۹۳ھ میں ہوا ہے۔ یہی وجہ ہے کہ ہم نے اپنی تحقیقات میں مصادر کا ذکر کرتے ہوئے ہر مصنف کے سنِ وفات کا بالتزام تذکرہ کیا ہے اور اپنے طلبہ پر بھی اُسے لازم قرار دیا ہے۔
۲:- اشعار و ارجاز کی تخریج میں محقق مطبوعہ دواوین یا مجموعوں پر اکتفا اور اختلافِ روایت کی صورت میں اس کی طرف اشارہ
واضح بات ہے کہ ان تمام مصادر کا ذکر کرنے کی چنداں ضرورت ہی نہیں جن میں وہ شعر آیا ہے، وہ تو بہت زیادہ  ہوتے ہیں اور ان کا احاطہ بھی ناممکن ہے۔
ہمارے بہت سے محقق بھائیوں نے اس نکتے سے اختلاف کیا ہے، لیکن ہم نے اسی اندا ز کا التزام کیا ہے اور ہم اس سے ہرگز پیچھے نہ ہٹیں گے۔ ہمارے شیخ معتمد محقق محمود محمد شاکر v(م: ۱۴۱۸ھ- ۱۹۹۷ئ) نے ایک نجی خط میں اس منہج کو پسندیدہ قرار دیتے ہوئے ان لو گوں کو ’’ جاہل محققین‘‘ سے موصوف کیا ہے جو (بلاسبب)زیادہ تخریج کرتے ہیں۔ انہوں نے ایک چھوٹے سے رسالے میں مذکور ایک شعر کی طرف اشارہ  بھی کیا، جہاں محقق نے ستر کتابوں سے شعرکی تخریج کرڈالی تھی، حالانکہ شیخ نے لکھا ہے کہ: ’’والبیت فی دیوانہٖ‘‘ وہ شعر خود شاعر کے دیوان میں موجود ہے۔ اس کتاب اور محقق کا نام ذکر کرنے کی ضرورت نہیں کہ ہمارا مقصود یہ نہیںہے۔
۳:- تراجم کے لیے قدیم اور مخصوص مصادر کی جانب رجوع
بعض لوگ محض خیرالدین زرکلیؒ (م: ۱۹۷۶ئ) کی’’ الأعلام‘‘ یا عمر رضا کحالہؒ(م:۱۴۰۸ھ) کی’’ معجم المؤلفین‘‘ کی طرف اشارے پر اکتفا کر لیتے ہیں، سہولت پسند محققین کا یہی منہج ہے۔ ایک اور قسم کے محققین الل ٹپ کبھی’’ الأعلام‘‘ کی طرف اشارہ کرتے ہیں تو کبھی’’ کشف الظنون‘‘ کی جانب، کبھی ’’میزان الاعتدال‘‘ کا ذکر کرتے ہیں تو کبھی’’ خزانۃ الأدب‘‘ کا، یہ  انداز درست نہیں۔
ہمارا منہج جو ہمارے خیال میں منفرد منہج ہے، درجِ ذیل ہے:
تراجمِ صحابہ s کے لیے ان کتابوں کی مراجعت جو مستقل طور پر ان کے تراجم کے لیے لکھی گئی ہیں، مثلاً:
۱:۔۔۔’’ معجم الصحابۃؓ‘‘: ابن قانعؒ (م:۳۵۱ھ)
۲:۔۔۔’’ معرفۃ الصحابۃؓ‘‘: ابو نعیم اصفہانیؒ (م: ۴۳۰ھ)
۳:۔۔۔’’الاستیعاب‘‘:ابن عبدالبرؒ (م: ۴۶۳ھ)
۴:۔۔۔’’أسد الغابۃ‘‘:ابن اثیرؒ (م:۶۳۰ھ)
۵:۔۔۔’’الإصابۃ‘‘:ابن حجرؒ (م :۸۵۲ھ)
مفسرین کے حالات کے لیے ان کے  تراجم کے ساتھ خاص کتب کی طرف رجوع، مثلاً:
۱:۔۔۔’’طبقات المفسرین‘‘: سیوطیؒ (م:۹۱۱ھ)
۲:۔۔۔’’ طبقات المفسرین‘‘: داوٗدیؒ (م: ۹۴۵ھ)
۳:۔۔۔’’ طبقات المفسرین‘‘: (ادنہ ویؒ)
محدثین اور راویانِ حدیث کے تراجم کے لیے ان کے حالات کے ساتھ خاص کتب کی مراجعت‘ جو الحمدللہ بہت ہیں، بطور مثال بلاحصر ملاحظہ فرمائیے:
۱:۔۔۔’’التاریخ الکبیر‘‘:امام بخاریؒ (م:۲۵۶ھ)
۲:۔۔۔’’تہذیب الکمال‘‘:مزی ؒ(م: ۷۴۲ھ)
۳:۔۔۔’’ تہذیب التہذیب‘‘: ابن حجر عسقلانی ؒ(م: ۸۵۲ھ)
محدثین میں سے ضعفا کے لیے کتبِ ضعفا کی جانب رجوع، مثلاً:
۱:۔۔۔’’کتاب الضعفائ‘‘:بخاریؒ (م:۲۵۶ھ)
۲:۔۔۔’’ کتاب الضعفائ‘‘: نسائی ؒ(م: ۳۰۳ھ)
۳:۔۔۔’’ کتاب الضعفائ‘‘: دارقطنیؒ (م: ۳۸۵ھ
۴:۔۔۔’’کتاب الضعفائ‘‘: ذہبیؒ (م: ۷۴۸ھ)
اسی طرح مجروح راویوں سے متعلق کتابیں، جیسے:’’المجروحین‘‘ ابن حبانؒ (م: ۳۵۴ھ) وغیرہ۔
مذاہبِ اربعہ کے فقہاء کے حالات کے لیے شافعیہ، حنفیہ، مالکیہ اور حنابلہ کے طبقات کے ساتھ خاص کتب کی مراجعت، جو بحمداللہ بہت سی ہیں۔
شیعہ علماء ورجال کے لیے ان کے ساتھ خاص کتابوں کی طرف رجوع، جیسے کشی (م: ۳۴۰ھ)، نجاشی(م:۴۵۰ھ) اور طوسی(م: ۴۶۰ھ) کی شیعہ رجال کے متعلق کتابیں، اور ’’روضات الجنات‘‘ خوانساری (م:۱۳۱۳ھ)
قراء کے تراجم کے لیے ان کے متعلق کتب کی مراجعت، مثلاً:
۱:۔۔۔’’ معرفۃ القراء الکبار‘‘: ذہبیؒ (م:۷۴۸ھ)
۲:۔۔۔’’ غایۃ النہایۃ فی طبقات القرائ‘‘ : ابن جزریؒ (م: ۸۳۳ھ)جو اس باب میں سب سے وسیع تر کتاب ہے اور بہت سے قراء کے تراجم میںمنفرد ہے۔
اہلِ تصوف کے حالات کے لیے طبقات الصوفیۃ سے متعلق کتابوں کی طرف رجوع، جیسے:
۱:۔۔۔’’ طبقات الصوفیۃ ‘‘: سلمیؒ (م: ۴۱۲ھ)
۲:۔۔۔’’ طبقات الصوفیۃ‘‘: ابن ملقنؒ (م: ۸۰۴ھ)
۳:۔۔۔’’ لواقح الأنوار فی طبقات الأخیار‘‘: شعرانیؒ(م: ۹۷۳ھ)
نحویوں اور لغویوں کے تراجم کے لیے ان کے حالات کے ساتھ خاص کتب کی مراجعت، جیسے:
۱:۔۔۔’’مراتب النحویین‘‘: ابو طیب لغویؒ (م: ۳۵۱ھ)
۲:۔۔۔’’أخبار النحویین البصریین‘‘: سیرافیؒ ( م: ۳۶۸ھ)    
۳:۔۔۔’’ طبقات النحویین واللغویین‘‘: ابوبکر زُبیدیؒ (م: ۳۷۹ھ)
۴:۔۔۔’’ انباہ الرواۃ علٰی أنباء النحاۃ‘‘: قفطیؒ(م: ۶۴۶ھ)
۵:۔۔۔’’ بغیۃ الوعاۃ فی طبقات اللغویین والنحاۃ‘‘: سیوطیؒ (م:۹۱۱ھ)
شعراء کے تراجم کے لیے ان کے حالات پر لکھی گئی کتب کی جانب رجوع، جیسے:
۱:۔۔۔’’ طبقات فحول الشعرائ‘‘: ابن سلّام (م: ۲۳۱ھ)
۲:۔۔۔’’ طبقات الشعراء المحدثین‘‘: ابن معتز (م: ۲۹۶ھ)
۳:۔۔۔’’ المؤتلف والمختلف‘‘ : آمدی( م: ۳۷۰ھ)
۴:۔۔۔’’ معجم الشعرائ‘‘ :مرزبانی(م: ۳۸۴ھ)
۵:۔۔۔’’الأغانی‘‘: ابوالفرج اصفہانی(م بعد: ۳۶۰ھ)
نسب، کنیت اور لقب کی تحقیق کے لیے کتبِ انساب وکُنی والقاب کی مراجعت، مثلاً:
۱:۔۔۔’’المؤتلف والمختلف‘‘: ابن حبیب(م: ۲۴۵ھ)
۲:۔۔۔’’الکنی والاسمائ‘‘ : دُولابی( م :۳۱۰ھ)
۳:۔۔۔’’ جمھرۃ أنساب العرب‘‘: ابن حزم( م: ۴۵۴ھ)
۴:۔۔۔’’ الإکمال‘‘ : ابن ماکولا (م: ۴۸۶ھ)
۵:۔۔۔’’الأنساب‘‘ : سمعانی (م: ۵۶۲ھ) وغیرہ۔
۴:-زیرِ تحقیق کتاب میں کسی مقام کے ضبط یا معنی کے سمجھنے کے لیے اس پہلو سے خاص کتب کی طرف رجوع
 چنانچہ کسی مشکل کلمہ کے معنی کے لیے معاجم عربیہ کی جانب مراجعت، جو بحمد اللہ بہت ہیںاور ہرطالب علم پر ان کے مناہج کی پہچان لازم ہے، ان میں سے بعض خلیل بن احمد (م:۱۷۵ھ) کی ’’العین‘‘ کی ترتیب کے مطابق ہیں، بعض جوہری(م :۳۹۳ھ) کی’’ الصحاح ‘‘ کے منہج کے موافق ہیں، بعض زمخشری(م :۵۳۸ھ) کی ’’ أساس البلاغۃ ‘‘کے طرز پر ہیں اور بعض منفردانداز کی حامل ہیں، جیسے: ابنِ دُرید (م:۳۲۱ھ) کی’’ جمھرۃ اللغۃ‘‘، ابن فارس (م :۳۹۵ھ) کی’’ المجمل‘‘ اور ’’مقاییس اللغۃ‘‘۔
قراء ات کی معرفت کے لیے کتبِ قراء ات کی مراجعت
 محقق کے لیے لازم ہے کہ وہ قراء اتِ سبعہ، قراء اتِ عشرہ اورقراء اتِ اربع عشرہ سے واقف ہو، اور اسے شاذ قراء توںکی معرفت بھی حاصل ہو، تاکہ قراء ات کے ساتھ خاص کتب کی طرف رجوع کرسکے، جیسے:
۱:۔۔۔’’ شواذ القراء ات‘‘: ابن خالویہ (م: ۳۷۰ھ)
۲:۔۔۔’’ المحتسب‘‘: ابن جنی (م :۳۹۲ھ)
۳:۔۔۔’’ شواذ القراء ات‘‘: کرمانی (م بعد: ۵۶۳ھ)
۴:۔۔۔’’ إعراب القراء ات الشواذ‘‘ : عُکبری (م: ۶۱۶ھ)
قرآنِ کریم کے کسی کلمہ کی وجوہ کی پہچان کے لیے ’’کتبُ الوجوہ والنظائر فی القرآن الکریم‘‘ کی جانب رجوع کیا جائے، مثلاً: مقاتل بن سلیمان اورہارون بن موسیٰ قاری (م ق: ۱۷۰ھ) کی کتابیں، یحییٰ بن سلام (م: ۲۰۰ھ) کی ’’ التصاریف‘‘، ا ور ابن جوزی(م :۵۹۷ھ) کی کتاب۔
قرآن کریم کے مشکل الفاظ کی معرفت  کے لیے ’’کتب ِغریب القرآن‘‘ کی مراجعت کی جائے، مثلاً:یزیدی(م: ۲۳۷ھ)، ابن قتیبہ(م: ۲۷۶ھ)، ابن عزیر سجستانی(م: ۳۳۰ھ) اور راغب اصفہانی(م :۴۵۰ھ) کی کتب۔
قرآن کے کسی کلمہ کے اعراب کے لیے ’’کتبِ اعراب القرآن‘‘ کی جانب رجوع کیا جائے، جیسے: نحاس(م :۳۳۸ھ)، ابنِ خالویہ(م: ۳۷۰ھ)، مکی قیسی(م: ۴۳۷ھ)، عُکبری(م:۶۱۶ھ)، منتجب ہمذانی (م: ۶۴۳ھ) اور سمین حلبی (م :۷۵۶ھ) کی کتابیں۔
حدیث کی معرفت کے لیے کتبِ حدیث کی مراجعت کی جائے، مثلاً: سب سے پہلے ’’صحیح البخاری‘‘(م: ۲۵۶ھ)، پھر’’ صحیح مسلم‘‘ (م: ۲۵۱ھ)، پھرامام ابن ماجہؒ(م:۲۷۵ھ)، امام ابوداؤدؒ (م: ۲۷۵ھ)، امام ترمذیؒ (م:۲۷۹ھ) اور امام نسائیؒ(م:۳۰۳ھ) کی’’ کتبُ السنن‘‘، اور دیگر کتبِ حدیث: ’’موطا امام مالک ‘‘(م :۱۷۹ھ) اور ’’ مسند أحمد بن حنبل‘‘(م :۲۴۱ھ) وغیرہ۔
البتہ موضوع احادیث کے لیے جداگانہ ومستقل کتابیں ہیں، مثلاً:
۱:۔۔۔’’ الموضوعات ‘‘: ابن جوزیؒ (م :۵۹۷ھ)، ۲:۔۔۔’’ اللآلی المصنوعۃ فی الأحادیث الموضوعۃ‘‘: سیوطیؒ (م ۹۱۱ھ)، ۳:۔۔۔’’ الفوائد المجموعۃ فی الأحادیث الموضوعۃ  ‘‘شوکانیؒ (م: ۱۲۵۰ھ)
احادیث وآثار کے کسی غریب کلمہ کی تحقیق کے لیے ’’کتبِ غریبُ الحدیث‘‘ کی طرف رجوع کیا جائے، جیسے : ابوعبیدؒ (م: ۲۲۴ھ)، ابن قتیبہؒ (م: ۲۷۶ھ)، حربیؒ (م: ۲۸۵ھ) اور خطابیؒ (م: ۳۸۸ھ) کی کتابیں،زمخشری (م :۵۳۸ھ) کی ’’الفائق ‘‘ اورابن اثیر (م: ۶۰۶ھ) کی’’ النہایۃ فی غریب الحدیث والأثر‘‘ ۔
نباتات کے متعلق کسی کلمے کی معرفت کے لیے کتبِ نباتات کو دیکھا جائے، مثلاً: اصمعی (م: ۲۱۶ھ) اور ابن قتیبہ دینوری (م: ۲۸۲ھ) کی کتابیں۔
اضداد میں سے کسی کلمہ کی پہچان کے لیے کتبِ اضداد کی مراجعت کی جائے جو دس کے قریب ہیں اور ان میں قدیم تر قطرب(م :۲۱۰ھ) کی کتاب ہے۔
مشترک لفظی کلمات کی تحقیق کے لیے اس باب کی کتب دیکھی جائیں، جیسے: ’’ما اتفق لفظہٗ واختلف معناہ‘‘ کے نام سے یزیدی (م: ۲۲۵ھ)، ابو عُمَیشل (م:۲۴۰ھ) اور ابن شَجَری (م:۵۴۲ھ) کی کتابیں۔
مترادف الفاظ کی تحقیق کے لیے اس قبیل کی کتابوں کی طرف رجوع کیا جائے، جیسے:  ’’مااختلفت ألفاظہٗ واتفقت معانیہ‘‘ کے نام سے اصمعی (م :۲۱۶ھ)، ابن سِکیت (م :۲۴۴ھ)، ہمذانی (م: ۳۲۰ھ)، قدامہ بن جعفر (م: ۳۳۷ھ) اور رُمانی (م: ۳۸۴ھ) کی کتابیں۔
کلماتِ ضادیہ یا ظائیہ کی معرفت کے لیے اس باب کی کتب کی مراجعت کی جائے، جو الحمدللہ بہت ہیں، ’’کتب الضاد والظائ‘‘ کے سلسلے کی تیرہ کتابیں شائع ہوچکی ہیں۔
مذکر اور مؤنث کلمات کی پہچان کے لیے اس باب کی کتابیں دیکھی جائیں، ان میں سے تقریباً دس کتابیں چھپ چکی ہیں، جن میں سے قدیم تر فراء (م :۲۰۷ھ) کی کتاب ہے۔
مقصور وممدود الفاظ کی تحقیق کے لیے اس قبیل کی کتب کی طرف رجوع کیا جائے، جوابن دُرید (م :۳۲۱ھ) اور ابن مالک (م: ۶۷۲ھ)  کے منظومات کے علاوہ بھی اُنیس ہیں۔
مثلثِ لغوی کلموں کی معرفت کے لیے اس بارے میں لکھی گئی کتابیں دیکھی جائیں، جو منظومات کے علاوہ سات ہیں، قدیم تر کتاب قطرب(م :۲۱۰ھ) کی ہے۔
مثنی کلمے کی پہچان کے لیے اس موضوع کی دو مطبوعہ کتابوں کی مراجعت کی جائے: ’’المثنی‘‘ ابو طیب لغوی (مص۳۵۱ھ) اور ’’جنی الجنتین فی تمییز المثنتین‘‘ محبی (م:۱۱۱۱ھ)
ایسے کلمات جن میں عوام غلطی کرجاتے ہیں، ان کی تحقیق کے لیے ’’ لحن العامۃ‘‘ یعنی لغوی تصحیحات پر لکھی گئی کتب کی جانب رجوع کیا جائے، جن میں سے قدیم تر کسائی (م: ۱۸۹ھ) کی کتاب ہے، اور کل نو کتب طبع ہوچکی ہیں۔
 مصحف ومحرف کلمہ کی تحقیق کے لیے کتبِ تصحیف وتحریف دیکھی جائیں، مثلاً: ’’ التنبیہ علٰی حدوث التصحیف‘‘ حمزہ اصبہانی (م: ۳۶۰ھ)، ’’ التنبیہ علی أغالیط الرواۃ‘‘ علی بن حمزہ بصری (م: ۳۷۵ھ) اور ’’ شرح مایقع فیہ التصحیف والتحریف‘‘ ابو احمد عسکری (م :۳۸۲ھ)۔
معرب کلمے کی پہچان کے لیے اس باب کی کتب کی مراجعت کی جائے، جیسے: ’’المعرب‘‘ جوالیقی (م:۵۴۰ھ)، ’’ شفاء الغلیل فیما فی کلام العرب من الدخیل‘‘ شہاب الدین خفاجی (م:۱۰۶۹ھ) اور ’’ قصد السبیل فیما فی العربیۃ من الدخیل‘‘ محبی (م :۱۱۱۱ھ)۔
انسان کی خلقت سے متعلق کسی بات کی معرفت کے لیے اس نوع کی کتابیں دیکھی جائیں، مثلاً: اصمعی (م: ۲۱۶ھ)، زجاج (م :۳۱۱ھ)، ثابت بن ابی ثابت اور اسکافی (م :۴۲۰ھ) کی کتب۔
ازمنہ اور انواء کی پہچان کے لیے اس باب کی کتب کی طرف رجوع کیا جائے، جیسے: فراء (م: ۲۰۷ھ)، قطرب (م بعد: ۲۱۰ھ)، ابن قتیبہ (م: ۲۷۶ھ)، مرزوقی (م: ۴۳۲۱ھ) اور ابن اجدابی  (م قبل: ۴۷۰ھ) کی کتابیں۔
کسی جگہ کی تعیین یا کسی شہر کے نام کی تحقیق کے لیے درجِ ذیل کتابیں دیکھی جائیں: ’’ معجم مااستعجم‘‘  بَکَری (م:: ۴۸۷ھ)، ’’ الأماکن‘‘ حازمی (م :۵۸۴ھ)، ’’ معجم البلدان‘‘ یاقوت (م: ۶۲۶ھ) اور ’’الروض المعطار‘‘  حمیری (م :۷۲۷ھ)۔
کسی ضرب المثل کی معرفت کے لیے کتبِ امثال کی طرف رجوع کیا جائے، میری معلومات کے مطابق اس موضوع پر سترہ کتابیں ہیں، قدیم تر کتاب مفضل ضبی (م قبل: ۱۷۸ھ) کی ہے۔
کسی نحوی مسئلے کی تحقیق کے لیے کتبِ ِنحو کی مراجعت کی جائے، جو الحمدللہ بہت ہیں۔
نحو کے کسی اختلافی مسئلے کے لیے اس موضوع میں تالیف کی گئی کتب دیکھی جائیں، جیسے: ’’الانصاف فی مسائل الخلاف‘‘ ابو برکات انباری (م :۵۷۷ھ)، ’’ التبیین عن مذاھب النحویین البصریین والکوفیین‘‘ عکبری (م: ۶۱۶ھ) اور ’’ ائتلاف النصرۃ فی اختلاف نحاۃ الکوفۃ والبصرۃ‘‘ شرجی زَبیدی (م: ۸۰۲ھ)۔
فنونِ بلاغت میں سے کسی فن کی معرفت کے لیے کتبِ بلاغت کی جانب رجوع کیا جائے، جو بحمداللہ بہت ہیں۔
اسلامی فرقوں میں سے کسی فرقے کی پہچان کے لیے اس موضوع پر لکھی گئی کتابوں کی مراجعت کی جائے، مثلاً:’’ الفَرق بین الفِرَق‘‘ عبدالقاہر بغدادی (م :۴۲۹ھ)، ’’ الفِصل فی المِلل والأھواء والنِحل‘‘ ابن حزم اندلسی (م: ۴۵۶ھ) اور ’’المِلل والنِحل‘‘ شہرستانی (م: ۵۴۸ھ)۔
۵:- اقوال کی تخریج ان کے قائلین کی کتابوں سے ہو اگر وہ مطبوع ہوں، اور اگر وہ کتب ہم تک نہ پہنچی ہوں تو دیگر مصادر سے ان کی توثیق
اقوال اور نصوص کی ان کے قائلین کی کتب سے تخریج کو اہمیت دینے سے محقق کو عبارت کی توثیق اور ضبط میں مدد ملتی ہے، بطورِ مثال میں کہتا ہوں :
    نیسان (جولائی)۱۹۷۳ء میں‘ میںنے دس نسخوں کو سامنے رکھ کر مکی بن ابو طالب(م: ۴۳۷ھ) کی کتاب ’’مشکل إعراب القرآن‘‘ کی تحقیق مکمل کی، اس کتاب میں خلیل (م :۱۷۵ھ)، سیبویہ (م:۱۸۰ھ)، فراء (م: ۲۰۷ھ) اور مبرد (م: ۲۸۵ھ) کی کتب سے عبارات منقول ہیں‘ میں نے ان سب عبارتوںکی تخریج کی،حالانکہ سیبویہ کی کتاب سے ان کے اور خلیل کے اقوال کی تخریج میں مجھے بہت مشقت جھیلنی پڑی، اس لیے کہ شیخ عُضیمہؒ کی فہرست ۱۹۷۵ء میں چھپی ہے، اسی طرح سیبویہ کی ’’الکتاب‘‘ پر عبدالسلام ہارون (م :۱۴۰۸ھ) کی فہرست بھی ۱۹۷۷ھ میں طبع ہوئی ہے۔ ان نقول کے تقابل کے دوران مکی کی کتاب میں کافی اضطراب ملا، وہ کبھی خلیل کے قول کو سیبویہ کی طرف اور کبھی سیبویہ کے قول کو خلیل کی جانب منسوب کردیتے ہیں۔ میں نے تحقیق کے دوران حواشی میں اس طرف اشارہ کیا ہے۔ڈیڑھ سال بعد دمشق سے ’’ مشکل إعرب القرآن‘‘ چھپ کر سامنے آئی، کسی محقق نے اس کی اشاعت میں جلدبازی سے کام لیا تھا، چنانچہ موصوف نے سیبویہ اور خلیل کے چھیالیس اقوال کو یونہی (بلاتحقیق)چھوڑ دیا، حالانکہ وہ سیبویہ کی کتاب میں موجود ہیں، بنا بریں اضطراب یونہی بلااشارہ قائم رہا، اس لیے کہ خود محقق کو اس کا ادراک ہی نہ تھا۔ علمی تحقیق میں یہ چیز خلل کا باعث بنتی ہے۔ اسی طرح محقق نے مبرد کے ایسے چودہ اقوال کو بھی بلا تخریج چھوڑ دیا تھا جو ان کی کتاب ’’ المقتضب‘‘ میں موجود ہیں، اسی طرح فراء کے چار اقوا ل کی تخریج بھی نہیں کی تھی حالانکہ وہ ان کی کتاب ’’معانی القرآن‘‘ میں مذکور ہیں۔ایک  بااعتماد محقق جواپنا کام عمدگی سے پایۂ تکمیل تک پہنچانا چاہتا ہو، اس کے لیے اقوال کی تخریج میں صبر سے کام لینا نہایت ضروری ہے۔
۶:- حواشی کو بوجھل نہ کرنا اور عبارت کو درست صورت میں ضبط کر کے سامنے لانا
اپنے سے پہلی نسل کی تحقیقات سے واقفیت ہوئی تو عجیب وغریب چیزیں دکھائی دیں۔ ایک طرف حضرت ابوبکر q کے حالات دو صفحوں میں ہیں اور حضرت عمر q کے تین صفحوں میں، مزید اسی پر قیاس کر لیجئے، اور ادھر کچھ شعراء کے حالات کئی صفحات پر پھیلے ہوئے ہیں، جن میں محقق‘شاعر کی شخصیت، اس کے اشعار کے فنون اور مثالوں سے بحث کررہا ہے۔ نیز موجودہ مطبوعہ کتب کے حواشی میں ایسی بہت سی عبارات ہیں جو دیگر طبع شدہ کتابوں سے نقل کی گئی ہیں، یہ بلاضرورت حواشی کو بوجھل بنانا ہے۔ تحقیق‘ کتاب کی شرح کانام نہیں، بلکہ ہمیں اختصار کے ساتھ توثیق وتخریج، صحیح شکل میں عبارت کے ضبط، اور مؤلف کے مطابق سالم صورت میں نص کو سامنے لانے کی ضرورت ہے، ساتھ ساتھ محض التباس کا احتمال رکھنے والے الفاظ کی شرح ہو۔
۷:-تخریج اور حوالہ جات میںعلمی تحقیق کے ساتھ طبع شدہ کتب پر اعتماد اور دیگر طبعات سے بے اعتنائی
 بے شمار کتابیں بلاتحقیق چھاپ دی جاتی ہیں اور ان میں بہت سی تصحیفات اور تحریفات رہ جاتی ہیں، لیکن جب وہی کتابیں علمی تحقیق کے ساتھ طبع ہوجائیں تو پھر(دورانِ تحقیق وتخریج)انہی پر اعتمادضروری ہے اور محقق کے لیے تحقیق شدہ ایڈیشنوں کے حاصل نہ ہونے کا بہانہ کوئی دلیل نہیں، لہٰذا شیخ محمود محمد شاکر v  (م: ۱۴۱۸ھ- ۱۹۹۷ئ) کی تحقیق کے ساتھ عبدالقاہر جرجانی (م: ۴۷۱ یا ۴۷۴ھ) کی ’’دلائل الإعجاز‘‘ اور ’’أسرار البلاغۃ‘‘ منظرِعام پر آنے کے بعد علمی پہلو سے ان دونوں کتابوں کے سابقہ ایدیشن ناقابلِ اعتبار ٹھہرتے ہیں۔ اسی طرح قزاز (م: ۴۱۲ھ) کی کتاب ’’مایجوز  للشاعر فی الضرورۃ‘‘ دوبار پہلے تیونس میں اور پھر اسکندریہ میںطبع ہوئی ہے، لیکن قاہرہ سے جو تیسرا طبع آیا تو اس نے پہلے دو کو گرادیا ہے۔ انہی وجوہ کی بنا پر ہمارے ہاں اگر طا لبِ علم علمی تحقیق کے ساتھ شائع شدہ طبعات پر اعتماد نہ کرے تو اس سے بازپرس کی جاتی ہے۔
۸:- علمی دیانت اور نص کا احترام
یہ ایک اہم قضیہ ہے جس کی بنا پر ہم بہت مشقت اٹھا رہے ہیں۔ ہمیں ایسی تحقیقات سے سابقہ پڑتا ہے، جن کے ناشرین نے قلم کی باگ چھوڑ رکھی ہے، وہ نص میں من مانا تصرف کرتے ہوئے جیسے چاہیں تقدیم وتاخیر اور اضافہ وحذف کر تے ہیں۔ بعض تو اس حد تک تجاوز کرگئے ہیں کہ نہایت بودے دلائل کو بنیاد بناکر کتاب کا نام ہی بدل ڈالا، پھر اسی کتاب کو دوسرے نام سے چھاپ دیا۔ میں ایسے ناشر کو محقق نہیں کہتا، یہ علم کی بجائے تجارتی نفع کا خواہشمند ہے، تحقیق سے اسے کوئی سروکار نہیں، فإلی اللّٰہ المشتکیٰ!
مثلاً: دامغانی (م: ۴۷۸ھ) کی کتاب ’’ الوجوہ والنظائر فی القرآن الکریم‘‘ کو عبدالعزیز سید الاہل نے چھاپا ہے، جس میں بہت سے ایسے اضافات ہیں جو اصل کتاب میں نہیں، مؤلف کی ترتیب کو بدل کر کتاب کا نام ’’ إصلاح الوجوہ والنظائر فی القرآن الکریم‘‘ رکھ دیا ہے، چہ جائے کہ اس کی نسبت میں وہم ہو، یہ ایک ناقابلِ اعتبار طبع ہے جسے وقعت نہیں دی جاسکتی۔
شیخ عرفان بن سلیم عشا حسونہ نے ’’تہذیب معانی القرآن وإعرابہٖ‘‘ چھاپی اور مقدمے میں  لکھا: ’’ مجھے خیال آیا کہ میںاس کتاب سے زجاج کی ذکرکی گئی چیزیں حذف کردوں، تاکہ کتاب عیب دار عبارات سے خالی ہوجائے ‘‘۔ سبحان اللہ! کیا کہنے! یہ ناشر صاحب زجاج کی ترتیب پر معترض ہیں اور اس میں تبدیلی وحذف اس لیے چاہتے ہیں کہ اس کے دل میں یہ ’’خیال‘‘ آیا ہے، انہیں کیا خبر کہ علمی دیانت اور تحقیق کا تقاضا یہ ہے کہ کتاب کو مصنف کی ترتیب کے مطابق جوں کا توں پیش کیا جائے۔
 ایک اور عجیب وغریب مثال ملاحظہ ہو: کرمانی (م :۵۰۵ھ) کی کتاب ’’البرھان فی متشابہ القرآن لما فیہ من الحجۃ والبیان‘‘ کو عبدالقادر احمد عطا نے تین بار نہایت گھٹیا انداز میں چھاپا ہے، پہلی بار اس کا نام ’’أسرار التکرار فی القرآن‘‘ تھا، اور ناشر کا کہنا تھا کہ سہولت کی بنا پر اس نام کی جانب اس کا میلان ہوا ہے اور اس نے مؤلف کا رکھا ہوا نام اس لیے ترک کردیا ہے کہ لوگ  متشابہ کے معنی سے ناواقف ہیں، یہ طبع تیونس کا تھا، پھر انہی عیوب کے ساتھ دوبارہ ’’ البرھان فی توجیہ متشابہ القرآن لمافیہ من الحجۃ والبیان‘‘ کے نام سے دوسرا ایڈیشن شائع کیا، اور مؤلف کے رکھے ہوئے نام میں لفظِ’’توجیہ‘‘کا اضافہ کیا، یہ بیروتی طبع تھا۔تیسری بار مصر میں چھاپا تو ٹائٹل پر عنوان یوں تھا: ’’ أسرار التکرار فی القرآن المسمی البرھان فی توجیہ متشابہ القرآن لما فیہ من الحجۃ والبیان‘‘۔ بخدا! یہ علم نہیں تجارت ہے اور اس غلط بیان ناشر نے اسی انداز سے کئی اور کتابیں بھی شائع کی ہیں۔ اللہ اس سے درگزر کرے، اس نے علم اور اہلِ علم کے ساتھ برا سلوک کیا۔
بہرکیف، یہ ایک مشکل منہج ہے جس میں محقق کو بہت سے مصادر کی جانب مراجعت کرنا پڑتی ہے، جو بعض اوقات اس کی دسترس میں بھی نہیں ہوتے۔ ہم نے اپنے طلبہ کواعلیٰ تعلیم میں اسی منہج کا پابند کیا ہے، تاکہ وہ تحقیق پر قادر اور ہر باب کے مصادر سے آگاہ ہو کر نکلیں، وہ وسیع آفاق کے حامل ہوں، علمی ترکے میں جدید کی اتباع کریں، ان کے اور جدیدیات کے درمیان اس ربط سے تحقیق کی پختگی اور اس پر قدرت میں گہرا اثر ہوتا ہے۔
تحقیق کوئی آسان کام نہیں، جیسے نادان لوگ اس کا تصور پیش کرتے ہیں، بلکہ یہ ایک مشکل اور تھکادینے والا عمل ہے، اپنی قابلِ قدر علمی میراث کے احیاء کی حرص ہی ہے جس نے ہمیں ان مشکلات پر غالب کر رکھا ہے۔ فالحمدللّٰہ الذی ھدانا لھذا، و ماکنا لنھتدی لولا أن ھدانا اللّٰہ !
ہمارے نزدیک یہ ایک بہترین منہج ہے، جس میں ہم نے بہت سی صعوبتوں کا سامنا کیا، بہتیرے دشمن مقابلے میں آئے، لیکن الحمدللہ! تیس سال کے طویل عرصے سے ہم اسے پھیلانے میں کامیاب ہیںاور صرف عراق میں ہی نہیں، بلکہ تیونس میں اور الجزائر میں جہاں باتنہ، قسنطینہ اورعاصمہ میں تین ادارے کھل چکے ہیں اور ان کا نگران (سلف کے) علمی ترکے کا شیدائی ہمارا ہی ایک طالب علم ہے۔ آج ہم اس پرامن شہر میں ہیں جس کے باسی خوش وخرم ہیں۔ امید ہے کہ ہم اپنے طلبہ وطالبات کو اس میراث کے احیاء کے لیے تیار کرنے میں کامیاب رہیں گے، جو ہماری گردنوں پر ایک امانت ہے۔   واللّٰہ الموفق!</p><p> </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ذوالحجۃ 1436 ھ - اکتوبر 2015 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا محمد یاسر عبداللہ</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2015/09/5-zulhajjah_1436.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-c212bfd6a44c61700834d088-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"تحقیقِ مخطوطات کابہترین منہج ترجمہ:’’المنہج الأمثل لتحقیق المخطوطات‘‘","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2015-10-01","dateModified":"2015-10-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"تحقیقِ مخطوطات کابہترین منہج
ترجمہ:’’المنہج الأمثل لتحقیق المخطوطات‘‘’’ڈاکٹر حاتم صالح ضامن ماضی قریب میں عالم اسلام کے معروف محقق ومصنف، علوم قرآن وقراء ت سے وابستگی رکھنے والے لائق وفائق اسکالر گزرے ہیں۔ ۱۹۳۸ء میں بغداد میں آنکھ کھولنے والے شیخ ح..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#d7beb9b1b897b5b6b9a2a5bef9b2b3a2f9a7bc" title="info@banuri.edu.pk"><span class="__cf_email__" data-cfemail="cda4a3aba28dafaca3b8bfa4e3a8a9b8e3bda6">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="c212bfd6a44c61700834d088-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="c212bfd6a44c61700834d088-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="c212bfd6a44c61700834d088-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0dec8c7e44e214',t:'MTczMTMyNDM1Mi4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>