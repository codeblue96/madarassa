<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="فقہ اور اُصولِ فقہ کی تدریس ! مسالکِ اربعہ میں ائمہ کے اختلاف کے بنیادی اجتہادی اُصول
                           (پہلی قسط) موضوع کا تعارففقہ اور ا س فقہ کی تدریس اور ائمہ اربعہ کے بنیادی اجتہادی اُصول کی مطلوبہ تفصیل کی طرف آنے سے قبل خود فقہ ، اُصولِ فقہ اور اجتہادی اُصول کا تعارف بھی مناسب معلوم ہوتاہے،اختصار کے ساتھ تعارف پیش کریں گے۔فقہفقہ: فہم ک..."><meta name="keywords" content="فقہ,اور,اُصولِ,فقہ,کی,تدر..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="24656617c21ad3094adc5115-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="24656617c21ad3094adc5115-text/javascript"></script><title>فقہ اور اُصولِ فقہ کی تدریس ! (پہلی قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>فقہ اور اُصولِ فقہ کی تدریس ! (پہلی قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رجب المرجب 1440ھ - اپریل 2019ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رفیق احمد بالاکوٹی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2019/04//1554767545_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-24656617c21ad3094adc5115-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;"><br/>
فقہ اور اُصولِ فقہ کی تدریس !</h1><h1 style="text-align:center;"> </h1><h2 style="text-align:center;">مسالکِ اربعہ میں ائمہ کے اختلاف کے بنیادی اجتہادی اُصول<br/>
                           </h2><p style="text-align:center;">(پہلی قسط)</p><p> </p><h2>موضوع کا تعارف</h2><p>فقہ اور ا س فقہ کی تدریس اور ائمہ اربعہ کے بنیادی اجتہادی اُصول کی مطلوبہ تفصیل کی طرف آنے سے قبل خود فقہ ، اُصولِ فقہ اور اجتہادی اُصول کا تعارف بھی مناسب معلوم ہوتاہے،اختصار کے ساتھ تعارف پیش کریں گے۔</p><h2>فقہ</h2><p>فقہ: فہم کا ہم معنی لفظ ہے، جس کی تعبیر یہ ہوسکتی ہے کہ موجود، محفوظ اور ملفوظ سے کسی دوسرے امر کی طرف ذہن کا منتقل ہوجانا، جیسے: ’’أَقِیْمُوْا الصَّلٰوۃَ‘‘ سے نماز کا حکم سمجھنا، پھر ا س کی ادائیگی کا طریقۂ کار ڈھونڈنا اور پھر اس کے مطابق نما زکے حکم کو پوراکرنے کے لیے عملی کوشش کرنا، ’’<span class="ar_writing">أَقِیْمُوْا الصَّلٰوۃَ‘</span>‘ کے لفظ میں یہ سارے مطالب پنہاں تھے۔ یہ مطالب اور ان کی بجاآوری ’’<span class="ar_writing">أَقِیْمُوْا الصَّلٰوۃَ</span>‘‘ کا مقصد و مطلوب ہیں۔ اسی طرح جب نصوص سے مقاصدِ شریعت کو سمجھاجائے، مقاصد کو بیان کیاجائے اور عملی زندگی میں اس کی تطبیقی شکل متعارف کروائی جائے تو اسی عمل کا نام ’’فقہ‘‘ ہے۔<br/>
اب نصوصِ شرعیہ سے استفادۂ احکام کا طریقہ کیا ہے؟ ایک مختصر سے طبقہ کا خیال یہ ہے کہ نصوص کے ظاہر ی الفاظ پر اکتفاء کیاجائے، جوکچھ ، جتنا کچھ ظاہری الفاظ کامتبادر مدلول بنتا ہو، اسی کو مقصدِ شریعت قرار دیاجائے۔جہاں الفاظ کی فہرست ختم، وہاں شریعت کا دائرہ بھی ختم۔ اس کے بعد مکلف انسان کسی قسم کی پابندی کے زیرِ اثر نہیں رہے گا،بلکہ بالکلیہ آزاد ہوجائے گا۔<br/>
جب کہ یہ تصور‘ اسلام کی عالمگیریت ،ہمہ جہتی اور تاقیامت دستورِ حیات کے دعویٰ کے منافی ہے۔ اسی لیے علمائے شریعت کاایک دوسرا عظیم طائفہ ہے جونصوص کے الفاظ سے زیادہ مقاصد اور مبانی سے زیادہ معانی سے استفادی تعلق پر یقین رکھتاہے۔یہ طبقہ محدود نصوص سے لامحدود مسائل کی دریافت پر ایمان رکھتاہے۔ اس طبقے کو اُمت کے اعلیٰ ترین دماغوں سے تعبیر کیا جاتا ہے۔ اس طبقے کی فہم وفراست نے اُمت مسلمہ کے اکثریتی طبقے کو تکوینی طور پر اپنا پیروکار بنارکھا ہے۔ اُمتِ مسلمہ کا اس طبقے کے فہم پر اجتماعیت کے ساتھ اعتماد کرنا اُمت کے اس طبقے کی حقانیت کی دلیل بھی ہے۔<br/>
اس طبقے نے نصوص کے متبادر مفاہیم سے لے کر متوقع اور فرضی مسائل کی تقدیر، تخریج وتفصیل تک محنت کی، جس کی بدولت نصوص کے مفاہیم کاایک وسیع ذخیرہ یکجا ہوتا چلاگیا اور اس میدان میں سب سے بڑی فہم وفقہ کا ذخیرہ ’’فقہ حنفی‘‘ کہلاتاہے۔دوسرے نمبر پر فقہ شافعی ہے،پھر فقہ مالکی اور پھر ا س کے بعد فقہ حنبلی ہے۔اس وقت اُمتِ مسلمہ کاایک معتدبہ طبقہ انہی چار مفاہیم کے واسطے سے نصوصِ شریعت پر عمل پیراہے۔</p><h2>فقہی اختلاف کی بنیاد اور اُس کی حکمت</h2><p>ان چار شناختوں میں اُمت کی تقسیم کی بنیادی وجہ فہمِ نصوص میں اختلاف ہے،مثلاً ارشادربانی ہے:<br/>
’’<span class="ar_writing">وَامْسَحُوْا بِرُؤوسِکُمْ</span>‘‘ باب وضومیں ’’سر‘‘ کا وظیفہ مسح ہے، مگر مسح پورے سر کا ہے یا بعض سر کا ہے؟ یہاں چونکہ ’’<span class="ar_writing">رُؤوس</span>‘‘کو باء حرف جر کے ساتھ ذکر کیاہے ،جس سے تبعیض اور استیعاب دونوں کے معانی لیے جاسکتے ہیں۔ پھر تبعیض کی تفصیل میںمختلف نصوص کااطلاق واجمال یاتقیید وتحدیدکارفرماہے۔<br/>
اسی طرح ’’یَتَرَبَّصْنَ بِأَنْفُسِھِنَّ ثَلاَ ثَۃَ قُرُوْئٍ‘‘ میں ’’قَرْئٌ‘‘کامعنی طہر ہے یا حیض؟ دونوں کی گنجائش ہے۔ اس لیے اس اختلاف کی نہ صرف گنجائش ہے، بلکہ دونوں معانی کے محتمل لفظ کا خاموشی کے ساتھ ذکرہونا یہ اختلا ف کی خاموش اجازت کے مترادف بھی ہے۔<br/>
اسی طرح کی چند اور بنیادیں ہیں جن کی وجہ سے مفاہیمِ نصوص کی تعبیرات مختلف ہوتی رہیں، اور اُنہیں اختلاف سے یاد کیاجانے لگا ، جبکہ اسے اختلاف کی بجائے اقوال اور تعبیرات کا تنوع کہنا چاہیے تھا،کیونکہ فقہاء فہماء کی کوئی بھی بات نطاقِ نصوص سے باہرکی نہیں ہوسکتی۔ اختلاف اور اقوال پر چند باتیں اُصول کے اختلاف کے ضمن میں آئیں گی،ان شاء اللہ!۔جب کہ اسبابِ اختلاف کی جامع بحث حضرت شاہ ولی اللہ محدث دہلوی رحمۃ اللہ علیہ کے رسالے ’’<span class="ar_writing">الإنصاف فی بیان أسباب الاختلاف</span>‘‘ میں مطالعہ کی جاسکتی ہے۔<br/>
بہرکیف! نصوص سے استنباط، استخراج اور استفادے کے لیے ائمہ مجتہدین نے کچھ اُصول ایسے اپنائے تھے جوخود نصوص ہی سے ماخوذ تھے، یا نصوص ہی کا مقتضا تھے۔ ان اُصولوں کی بنیاد پر نصوص اور اخبار کے قبول اور ترک کے معیارات میں ظاہری فرق اور اختلاف ضرور محسوس ہوتا ہے، جسے ائمہ کا اُصولی اختلاف بھی کہا جاتا ہے، مگر یہ اختلاف بھی درحقیقت فہمِ نصوص والے فطری اختلاف ہی کا نتیجہ اور ثمرہ ہے، کیونکہ فقہاء کے اُصول بھی زیادہ تر نصوص ہی سے مستفاد و متعلق ہیں۔ یہ بھی ایک گونہ قابلِ فہم اُمور میں فہم ہی کااختلاف ہے، جسے ’’اجتہادی اُصول‘‘کااختلاف بھی کہاجاتاہے۔<br/>
بایں معنی ائمہ مجتہدین کے اجتہادی اصول سے مرادوہ بنیادیں ہیں جن پر ائمہ مجتہدین نے اپنے فرعی(فقہی)مسائل کی بنیاد رکھی تھی۔اصول کے اختلاف پر فروع کااختلاف متفرع ہوا، اور مختلف فقہی شناختیں قائم ہوگئیں، جو زیادہ تر نصوص کے مختلف رُخ ہی ہیں۔ انہیں مذہب بھی کہا جاتا ہے، یعنی فقہی مذاہب، منزلِ محمدی تک پہنچنے کے راستے ہیں۔ </p><h2>تدریسِ فقہ</h2><p>تدریسِ فقہ سے متعلق گفتگو تین جہات پر یا تین مراحل پر اور تین پہلوؤں پر مشتمل ہوگی:</p><p>۱:-مبادیات /تمہید         ۲:-محتویات/توضیح           ۳:-مہمات/تعمیم وتذییل</p><h1 style="text-align:center;">۱:-فقہ کی مبادیات/تمہید</h1><h2>فقہ کی تعریف اور قیود کی توضیح</h2><p>’’فقہ مکلف مسلمان کے اُن فرعی اعمال واقوال کے احکام کانام ہے جوادلۂ شرعیہ سے مستفاد، مستخرج اور مستنبط ہوئے ہوں۔‘‘ یہ فقہ کی عمومی تعریف ہے۔ خصوصی اصطلاحی تعریف جوامام اعظم امام ابوحنیفہ رحمۃ اللہ علیہ  کی طرف منسوب ہے، وہ یہ ہے کہ: ’’انسان کے حق میں مفید اور مضر کی معرفت اور پہچان کا نام فقہ ہے‘‘ ۔۔۔۔۔’’<span class="ar_writing">معرفۃ النفس مالھاوماعلیھا</span>۔‘‘ (کشاف اصطلاحات الفنون، ج:۱، ص:۳۰، ط: سہیل اکیڈمی، لاہور)<br/>
ان دونوں تعریفوں سے مشترکہ طورپر یہ معلوم ہوتاہے کہ فقہ کی تدریس کے دوران درج ذیل اُمور کی طرف دھیان رہنا ضروری ہے:<br/>
۱:… مکلف انسان کے اعمال فرعی واصلی یاعملی ونظری میں تقسیم ہیں، فقہ چونکہ فرعی احکام کانام ہے، نظری وکلامی مسائل سے بحث نہیں کرتا، مگرعمل وفرع سے بحث کرتے ہوئے کسی حد تک نفسِ فقہ سے متعلق نظری واصلی پہلو کوبھی ملحوظ رکھنا چاہیے، بالخصوص نفسِ فقہ کے اعتبار وعدم اعتبار،حجیت وعدمِ حجیت ،احتیاج اور عدمِ احتیاج، ابداع یااستخراج سے متعلق جو نظریات پائے جاتے ہیں ان پر توجہ رہنی چاہیے، مثلاً اس وقت فقہ اسلامی سے متعلق دوانتہاء پسندانہ نظریات عام ہورہے ہیں۔ ایک یہ کہ فقہ اسلامی درحقیقت رومن لاء سے ماخوذ ہے، یہ رومن لاء کی اسلام کاری یاعربی تعبیر ہے۔یہ نظریہ سراسر باطل ہے، اس لیے کہ فقہ اسلامی اور رومن لاء کے درمیان زبردست تفاوت بلکہ بڑے بڑے تضادات کا تعلق ہے،جن کی طرف ڈاکٹر محمود غازی مرحوم نے اپنے محاضرات میں اشارہ فرمایا ہے۔ (محاضراتِ فقہ، فقہ اسلامی اور قانون روماء کے درمیان فرق، ص:۲۲)<br/>
دوسری انتہاء پسندی فقہ کے حوالہ سے یہ ہے کہ فقہ اسلامی خدانخواستہ قرآن وسنت کے مقابلے کی کوشش ہے،بلکہ قرآن وسنت کے متوازی شریعت سازی کا نام فقہ ہے۔یہ نظریہ بھی باطل ہے۔ کیونکہ فقہ کہتے ہی اس کو ہیں جوادلۂ شرعیہ سے مستفاد ومستخرج ہو، جو فرعی احکام استنباط واستخراج کے واسطے سے قرآن وسنت سے تعلق نہ رکھتے ہوں انہیں کوئی مسلمان فقہ نہیں کہتا اور جواستنباط واستخراج کے واسطے سے قرآن وسنت سے تعلق رکھتے ہوں انہیں کوئی بھی مسلمان قرآن وسنت سے خارج نہیں کہہ سکتا، اس لیے تدریسِ فقہ سے قبل ایسے نظریات سے آگاہی فقہی مدرس کے لیے ازبس ضروری ہے۔ اس بات کو عام فہم اندازمیں سمجھنے کے لیے مولانامحمد امین صفدر اوکاڑوی vکی تجلیاتِ صفدر کا مطالعہ انتہائی مفید ہے، جب کہ باذوق اہلِ علم علامہ زاہد الکوثری رحمۃ اللہ علیہ کے مقالے ’’<span class="ar_writing">الرأي والاجتہاد</span>‘‘ سے استفادہ فرماسکتے ہیں، جو ’’<span class="ar_writing">نصب الرایۃ</span>‘‘ کے مقدمہ کے طور پر شامل ہے۔<br/>
۲:… فقہ چونکہ فرعی اعمال کے احکام کے بیان کا نام ہے، اس لیے مدرسِ فقہ کو ’’حکم ‘‘کے متعلقات کے بارے میں آگاہی رہنی چاہیے:<br/>
الف:- حکم کے متعلق سب سے پہلے حاکم، نفسِ حکم،حکم کا درجہ اورحکم کادائرۂ اثر بطور خاص پیش نظر رہنا چاہیے۔ بیانِ احکام میں سب سے پہلے ’’حاکم‘‘ سے متعلق یہ نظریہ وعقیدہ واضح ہوناچاہیے کہ حاکمیت کا درجہ صرف اللہ تعالیٰ کوحاصل ہے، کائنات کا خالق بھی وہی ہے اور مالک بھی وہی ہے۔یہ نظریہ دساتیرِ عالم کے مقابلے میں فقہِ اسلامی کی فوقیت، برتری اور عالی نسبت ہونے کا عقیدہ ٹھہرتا ہے۔ فقہِ اسلامی کا مدرس دورانِ درس اس نظریہ کی اہمیت اور برتری کا تقابل بھی پیش کرنے کی کوشش کرے۔ اس تقابل کی لازمی ضرورت یہ ٹھہرتی ہے کہ فقہی مدرس دساتیرِ عالم پر بھی نظر رکھے اور دورانِ درس موقع بموقع تقابلی اندازمیں فقہِ اسلامی کا تفوق بتاتا رہے، اس طرح دنیائے انسانیت پر دینِ اسلام کی برتری اور حاکمیت کا نظریہ ثابت کیاجاسکے گا۔<br/>
ب:-’’حکم‘‘کے متعلقات میں دوسرا امر ’’نفسِ حکم‘‘ہے ، جس کامفہوم یہ ہے کہ مخاطب سے کسی فعل کی بجاآوری یاترک کا مطالبہ کرنا، یہ مطالبہ کبھی فرض کے درجہ میں، کبھی واجب، کبھی سنت، کبھی استحباب وندب اور کبھی مباح کے درجہ میں ہوتا ہے۔ اسی طرح ترکِ فعل کے مطالبہ میں کبھی احتراز بطور حرام کے مطلوب ہوتا ہے، کبھی مکروہِ تحریمی اور کبھی مکروہِ تنزیہی یاخلافِ اولیٰ کے طورپر ہوتا ہے۔ فقہی درس کے دوران حکم کی ان مختلف حیثیات کا لحاظ رکھناضروری ہوتا ہے۔ احکام بیان کرنے کے لیے حکم کی مختلف حیثیات اور درجہ بندی کے تعین سے پہلے خود ان اصطلاحات کے بارے میں بھی آگاہی ہونی چاہیے۔ ا س کے علاوہ ہر باب کی اہم اہم اصطلاحات خود مدرس کوبھی یاد ہوں اور طالب علم کو بھی یاد کرائے۔<br/>
ج:- نیزاحکام کا تعلق جن افراد کے ساتھ ہوتاہے، ان کی اہلیت اور محلیت کاسوال بھی پیش نظر رہے۔ مکلف انسان کون ہوتا ہے؟ امرِ تکلیفی ا س کی طرف کب متوجہ ہوتا ہے؟ مکلف انسان کے اعذار اور عوارض کیا کیا ہیں؟ ان کی رعایت کی بنیادیں کیا کیا ہیں؟ وغیرہ، وغیرہ، مثلاً طہارت کے مسائل پڑھاتے ہوئے چھوٹے بچوں کے حق میں فرضیت یا وجوب کی بات تونہیں ہوسکتی، لیکن تعلیم وترغیب کے لیے ان کے عمل کا حصہ بنانے پر زور دیاجائے ، یہی معاملہ صلوٰۃ کا ہے،پھر زکوٰۃ میں حکم کے متوجہ ہونے کی نصابی تفصیل کے بعد مزکی (زکوٰۃ  ادا کرنے والے) کی اہلیت کی تفصیلات بتائی جائیں، وغیرہ، وغیرہ۔<br/>
د:-حکمِ مسئلہ سمجھنے یا سمجھانے کے لیے دوچیزیں بڑی اہمیت رکھتی ہیں، ایک اس سے پہلے اور ایک اس کے بعد۔ حکمِ مسئلہ سے قبل صورتِ مسئلہ بتائی جائے اور حکمِ مسئلہ کے بعد دلیلِ مسئلہ بتائی جائے، یعنی جو مسئلہ پڑھایا جارہا ہے اس کی بنیاد، دلیل، مأخذ اور اصل یا قاعدہ کیا ہے؟ گوکہ یہاں پر یہ تفصیل اپنا مقام رکھتی ہے کہ فی زمانہ فقہی مدرس کو مسائل کے دلائل سے آگاہی کا مطلب کیا ہے؟ کیونکہ اصطلاحی فقیہ تو دلائل بمعنی نصوص سے استنباط واستخراج کرنے والے کوکہتے ہیں، ایسے فقیہ کو مفتی یا مجتہد کہتے ہیں جن کا فی زمانہ وجود ناپید بتایا جاتا ہے، اس لیے عرفی فقہاء/فقہی مدرسین کے حکم میں دلائل کی معرفت کا مفہوم قدرے مختلف اور عام ہوگا۔ جودلائل بتانا یا پیشِ نظر رکھنا فقہی مدرس کا وظیفہ ٹھہرتا ہے اس سے مراد فقہی ابواب میں مسائل کے ساتھ ذکرکردہ نقلی وعقلی دلائل اور وہ قواعد واصول ہوں گے جنہیں حکمِ مسئلہ کی تعلیل کے طورپر ذکر کیا گیا ہوتا ہے۔ (المستصفی من علم الاصول للامام محمد بن محمد الغزالی (۴۵۰- ۵۰۵ھ)، الفن الثالث، ج:۱، ص:۲۲۲، دارارقم۔ فواتح الرحموت بشرح مسلم الثبوت ،عبدالعلی محمد الہندیؒ(متوفی:۱۲۲۵ھ)، ج:۱،ص:۲۶، داراحیاء التراث ۔ارشاد الفحول إلیٰ تحقیق الحق من علم الأصول للشیخ محمد بن علی بن محمد الشوکانیؒ (۱۱۷۳-۱۲۵۰ھ)، الفصل الثانی فی الاحکام، ص:۵، ط:مصر)<br/>
اس تفصیل سے اتنااندازہ ہوتاہے کہ فقہ کی تعریف میں ’’ادلۂ تفصیلیہ‘‘سے مسائل کے احکام کا استنباط کرنا یہ فقیہ مجتہد کا کام ہے، عرفی فقہاء اور مفتیوں کا کام ان دلائل ووسائل کو نقل کرنا ہے۔ یہ حضرات اصطلاحی فقہاء کی بجائے محض ناقلین کا درجہ رکھتے ہیں۔ ناقل کا وظیفہ یہ ہے کہ نقل کے اندرضبط وربط کاکمال پیدا کرنے کی کوشش کرے۔<br/>
۳:… اب رہا یہ کہ فقہاء مجتہدین کے وہ ’’ادلۂ تفصیلیہ‘‘ جن پر وہ فقہی احکام کی بنیاد رکھتے ہیں آخر وہ ہیں کیا؟ اس کا مختصر جواب یہ ہے کہ تمام فقہاء مجتہدین کے ہاں چار بنیادی مآخذ اتفاقی ہیں: کتاب، سنت، اجماع اور قیاسِ شرعی، جب کہ ہر امام کے ہاں کچھ ذیلی مآخذ بھی ہیں، مثلاً: حنفیہ کے ہاں استحسان، استصحاب، مصالح مرسلہ اور سدِذریعہ وغیرہ، جن کی کچھ تفصیل آگے اُصولِ فقہ میں آرہی ہے، ان شاء اللہ!<br/>
پھر ان ادلۂ تفصیلیہ کی تفہیم وتعارف میں دو چیزیں ملحوظ رہنی چاہئیں:<br/>
الف:-ماخذ            ب:-طرقِ استدلال<br/>
پھر کتاب وسنت سے استدلال کی نوعیت میں اچھی خاصی تفصیل ہے۔<br/>
مثال کے طورپر نصِ قرآنی سے استدلال کی صورت میں عبارۃ النص، دلالۃ النص، اشارۃ النص یا اقتضاء النص کی نوعیت کی نشاندہی کی جائے، پھر یہ استدلال ظاہرسے، نص سے، مفسر، محکم،  خفی، مجمل، متشابہ وغیرہ سے کیونکر ہے؟ اسی طرح سنت سے استدلال ہو تو سنتِ قولی، فعلی یا تقریری کی طرف رہنمائی کی جائے، ظاہر ہے کہ فقہی مدرس مجتہدانہ تفصیلات میں نہیں جاسکتا، نہ اس کا منصب ہے، لیکن قدرے مناسبت کے لیے خود ان نوعیتوں پر نظررکھے اورکہیں کہیں اشارۃً طلبہ کی ضرور رہنمائی کرے۔<br/>
نیزاستدلال کرتے ہوئے استدلال کی درج بالانوعیتیں جب بیان کریں گے توخود ان اصطلاحات کی تفہیم بھی ضروری ٹھہرے گی، پھر ان اصطلاحات میں اشباہ ونظائر (ایک جیسے، ملتے جلتے ناموں) کے درمیان فروق بھی ازبر کرانے کی ضرورت پیش آئے گی، یہ فرق بیانی اگرچہ بنیادی طورپر اصولِ فقہ کاموضوع ہے، لیکن فقہ کے دلائل بیان کرتے ہوئے اختصاراً یہ بتایا جائے کہ ظاہر اور اشارۃ النص میں کیا فرق ہے؟ دلالۃ النص اور قیاس میں حدِ امتیاز کیاہے؟عام اور مطلق میں فارق کیا ہے؟ نیز خاص اور مقید میں فاصل کیا ہے؟</p><p> </p><div style="text-align:right;">۴:… مبادیاتِ فقہ کا موضوع فقہِ اسلامی کی نشوونما اور ارتقائی مراحل کی اطلاع کے بنا ادھورا شمار ہوتا ہے، اس لیے فقہی مدرس طلبہ کے ذہنی مستویٰ کو ملحوظ رکھتے ہوئے فقہِ اسلامی کے مختلف ادوار کا استحضار کرے اور کچھ کچھ طلبہ کو بھی بتائے۔ اسی ضمن میں فقہاء کے طبقات کا تعارف بھی آجائے گا۔ اس موضوع پر شیخ ابوزہرہ مصری vکی کتابیں بڑی اہمیت وافادیت کی حامل ہیں، بالخصوص ’’تاریخ المذاہب الإسلامیۃ‘‘ اپنے موضوع کی جامع کتاب ہے۔ استاذ محمد خضری بک کی ’’<span class="ar_writing">تاریخ التشریع الإسلامي</span>‘‘ اور شیخ محمد الثعالبی المالکی کی ’’<span class="ar_writing">الفکر السامي فی تاریخ الفقہ الإسلامي</span>‘‘ بڑی مفید ومستند کتابیں مانی جاتی ہیں، نیز طبقاتِ فقہاء پر لکھی گئی کتب سے بھی استفادہ کیا جاسکتا ہے۔ استاذخضری کی کتاب ہمارے ہاں ’’تخصص فی الفقہ‘‘ کے نصاب کا حصہ ہے۔</div>
۵:… مبادیاتِ فقہ میں ایک اور چیز بہت اہم ہے کہ فقہی مذاہب کی اُمہاتِ کتب کاتذکرہ اور تعارف بھی ہوجائے ،جیسے فقہِ حنفی میں مسائل کے اعتبار سے کتب کے تین طبقے ہیں: ظواہر، نوادر اور نوازل۔ ظواہرسے امام محمد رحمۃ اللہ علیہ  کی چھ کتابیں مرادہیں جو فقہِ حنفی کی اصل واساس ہیں، پھر ان چھ کا مجموعہ حاکم شہیدؒ کی ’’<span class="ar_writing">الکافی</span>‘‘ہے، پھر ’’<span class="ar_writing">الکافی</span>‘‘کی شرح، محمد بن احمد بن ابی سہل شمس الائمہ سرخسیؒ کی ’’<span class="ar_writing">المبسوط</span>‘‘ ہے۔ اس طرح فقہِ حنفی کی بنیادی جامع کتاب مبسوطِ سرخسی ہے، دیگرمذاہب میں اس پائے کی کتابوں میں شافعیہ کی ’’<span class="ar_writing">المجموع شرح المہذب</span>‘‘ہے،ما لکیہ کے ہاں ’’<span class="ar_writing">الموطا</span>‘‘اور ’’<span class="ar_writing">بدایۃ المجتہد و نھایۃ المقتصد</span>‘‘ہے،جب کہ حنابلہ کے ہاں ’’<span class="ar_writing">المغنی لابن قدامۃ</span>‘‘ اپنے مسلک کی جزئیات کے لیے جامع کتابیں شمار ہوتی ہیں۔ تمام مسالک کی اہم اہم کتابوں کی کچھ تفصیل اردوزبان میں’’ قاموس الفقہ‘‘ مولفہ: مولاناخالد سیف اللہ رحمانی مدظلہم میں دستیاب ہے۔                     (جاری ہے)<br/>
 </div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">رجب المرجب 1440ھ - اپریل 2019ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مفتی رفیق احمد بالاکوٹی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2019/04//1554767545_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-24656617c21ad3094adc5115-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"فقہ اور اُصولِ فقہ کی تدریس ! (پہلی قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2019-04-01","dateModified":"2019-04-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"فقہ اور اُصولِ فقہ کی تدریس ! مسالکِ اربعہ میں ائمہ کے اختلاف کے بنیادی اجتہادی اُصول
                           (پہلی قسط) موضوع کا تعارففقہ اور ا س فقہ کی تدریس اور ائمہ اربعہ کے بنیادی اجتہادی اُصول کی مطلوبہ تفصیل کی طرف آنے سے قبل خود فقہ ، اُ..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#2c45424a436c4e4d42595e4502494859025c47" title="info@banuri.edu.pk"><span class="__cf_email__" data-cfemail="cda4a3aba28dafaca3b8bfa4e3a8a9b8e3bda6">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="24656617c21ad3094adc5115-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="24656617c21ad3094adc5115-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="24656617c21ad3094adc5115-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0df0ca885ee1d5',t:'MTczMTMyNDUyNS4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>