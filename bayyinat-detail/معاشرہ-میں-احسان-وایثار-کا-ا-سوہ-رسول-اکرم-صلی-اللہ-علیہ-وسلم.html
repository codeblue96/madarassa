<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم )’’حدیثِ جابر  رضی اللہ عنہ ‘‘ سے مستنبط فقہی رہنما اصول
ابتدائے آفرینش سے یومِ ازل تک قائم سلطنت ومملکت کے مالک ومختار نے اس طلسماتی کارخانۂ عالم میں مختلف طبائع ومزاج کے حامل افراد کو عدم سے وجود بخشا، اور ان کی انفرادیت کو اجتماعیت کے سانچے میں ڈھالنے کی غرض سے ان کے مابین اُلفت ومحب..."><meta name="keywords" content="معاشرہ,میں,احسان,وایثار,ک..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="257fae47ecf1db3825a62ee4-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="257fae47ecf1db3825a62ee4-text/javascript"></script><title>معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم ) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم )</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الاول 1444ھ - اکتوبر 2022ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی محمد طیب حنیف</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2022/11//1669010411_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-257fae47ecf1db3825a62ee4-="">صفحہ پرنٹ کریں</a></div></li></ul></div></div><div class="abt-listning"><h1 style="text-align:center;">معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم )</h1><h2 style="text-align:center;">’’حدیثِ جابر  رضی اللہ عنہ ‘‘ سے مستنبط فقہی رہنما اصول</h2><p style="text-align:justify;"><br/>
ابتدائے آفرینش سے یومِ ازل تک قائم سلطنت ومملکت کے مالک ومختار نے اس طلسماتی کارخانۂ عالم میں مختلف طبائع ومزاج کے حامل افراد کو عدم سے وجود بخشا، اور ان کی انفرادیت کو اجتماعیت کے سانچے میں ڈھالنے کی غرض سے ان کے مابین اُلفت ومحبت کا بیج بویا، جس کے ساتھ منسلک قرابت، اُخوت ورفاقت جیسے گراں قدر رشتوں کی پاسداری اور انہیں نبھانے کا تاکیدی حکم صادر کیا۔ اس نظامِ اجتماعیت کے قیام کو برقرار رکھنے کے لیے باہمی حسنِ سلوک اور رواداری کا درس دیا، جس نے ایک ایسے معاشرے وسوسائٹی کو وجود بخشا جس میں ایثار وہمدردی کے جذبات کو قدر کی نگاہ سے دیکھا اور عملی زندگی کا حصہ بنایا جاتا تھا۔<br/>
اسی طرح نبی پاک  صلی اللہ علیہ وسلم نے مسلمانوں کی اجتماعیت کو برقرار رکھنے اور اس گلدستۂ رنگ وبو میں مزید حسن و نکھار پیدا کرنے کے لیے اپنے اصحابؓ کو احسان وایثار کا حکم دیا، اور اس سلسلہ میں نبی اکرم صلی اللہ علیہ وسلم  نے بنفسِ نفیس مالی اعتبار سے کمزور و خستہ حال اصحابؓ کے ساتھ خصوصی تعاون کیا، جس کی ایک نظیر حضرت جابر  رضی اللہ عنہ  کا مفصل واقعہ ہے۔ معرکۂ اُحد میں والد کی شہادت سے سرفرازی، ان کےسابقہ قرض وحقوق کی ادائیگی کابار او ردیگر خانگی مشکلات کو پیشِ نظر رکھتے ہوئے آپ صلی اللہ علیہ وسلم  نے ان کےساتھ رحم وشفقت کا معاملہ کیا، جیسا کہ درج ذیل حدیث میں ہے:<br/>
’’<span class="ar_writing">عن جَابِر بْن عَبْدِ اللہِ رَضِيَ اللہُ عَنْہُ اَنَّہٗ کَانَ يَسِيْرُ عَلٰی جَمَلٍ لَہٗ قَدْ اَعْيَا، فَاَرَادَ اَنْ يُسَيِّبَہٗ، قَالَ: فَلَحِقَنِي النَّبِيُّ صَلَّی اللہُ عَلَيْہِ وَسَلَّمَ فَدَعَا لِيْ، وَضَرَبَہٗ، فَسَارَ سَيْرًا لَمْ يَسِرْ مِثْلَہٗ، قَالَ:بِعْنِيْہِ بِوُقِيَّۃٍ، قُلْتُ: لَا، ثُمَّ قَالَ: بِعْنِيْہِ، فَبِعْتُہٗ بِوُقِيَّۃٍ، وَاسْتَثْنَيْتُ عَلَيْہِ حُمْلَانَہٗ إِلٰی اَہْلِيْ، فَلَمَّا بَلَغْتُ اَتَيْتُہٗ بِالْجَمَلِ، فَنَقَدَنِيْ ثَمَنَہٗ، ثُمَّ رَجَعْتُ، فَاَرْسَلَ فِيْ اَثَرِيْ، فَقَالَ: اَتُرَانِيْ مَاکَسْتُکَ لِآخُذَ جَمَلَکَ؟ خُذْ جَمَلَکَ، وَدَرَاہِمَکَ فَہُوَ لَک۔</span>‘‘ (۱)<br/>
ترجمہ: ’’حضرت جابر بن عبداللہ  رضی اللہ عنہما  سے روایت ہے کہ وہ ایک اونٹ پر جا رہے تھے جو تھک گیا تھا، انہوں نے اسے (جنگل میں) آزاد کرنا (یعنی چھوڑدینا) چاہا۔ حضرت جابر  رضی اللہ عنہ  نے کہا: رسول اللہ  صلی اللہ علیہ وسلم  مجھ سے آکر ملے اور میرے لیے دعا کی اور اونٹ کو مارا، پھر وہ ایسا چلا کہ وہ ایسا کبھی نہیں چلا تھا۔ آپ  صلی اللہ علیہ وسلم  نے فرمایا: اس کو میرے ہاتھ ایک اوقیہ پربیچ ڈال ۔ میں نے کہا: نہیں، پھر آپ صلی اللہ علیہ وسلم نے فرمایا: ’’اس کو میرے ہاتھ بیچ دو۔‘‘ میں نے ایک اوقیہ پر آپ صلی اللہ علیہ وسلم  کے ہاتھ بیچ دیا اور اپنے گھر تک اس پر سواری کی شرط لگائی۔ جب میں اپنے گھر پہنچا تو اونٹ آپ  صلی اللہ علیہ وسلم  کے پاس لے کر آیا، آپ  صلی اللہ علیہ وسلم  نے اس کی قیمت میرے حوالے کی، میں واپس لوٹا تو آپ  صلی اللہ علیہ وسلم  نے مجھے بلا بھیجا اور فرمایا: ’’کیا تو یہ سمجھتا ہے کہ میں تجھ سے تیرا اونٹ لینے کے لیے قیمت کم کراتا تھا؟ اپنا اونٹ اور پیسے لے جا، یہ تیرے لیے ہے۔‘‘<br/>
 اس مفصل واقعہ سے کم و بیش تیس فقہی و اِصلاحی فوائدـبفضل اللہـ مستنبط ہوتے ہیں، جو ہدیۂ قارئین ہیں:<br/>
1-نبی اکرم  صلی اللہ علیہ وسلم  کاظاہری معجزہ : متعدد طرق سے مروی اس واقعہ میں صراحت ہے کہ حضرت جابر رضی اللہ عنہ  کا اونٹ شدید تھکاوٹ کی بنا پرچلنےسے عاجز آگیا تھا، نیز اب اس کے ساتھ آئندہ منازل و مراحل کو طے کرنا نہایت دشوار معلوم ہوتا تھا، نبی اکرم  صلی اللہ علیہ وسلم  نے جب اس پوری صورت حال کو دیکھا تو اس اونٹ کے قریب تشریف فرما ہوکر اسے کچوکہ لگایا، جس سے وہ برق رفتار تیز دوڑنے لگا۔ (۲)<br/>
اس کے علاوہ دیگر متعدد مواقع پر اس قسم کے معجزات کا ظہور ہوا جو آپ صلی اللہ علیہ وسلم  کی نبوت ورسالت پر شاہد ہیں، جیسا کہ غزوۂ حنین سے قبل کفار کی جانب سے حملہ کی اطلاع ملنے پر آپ صلی اللہ علیہ وسلم  نے نہایت جرأت ودلیری کے ساتھ تن تنہا حضرت ابوطلحہؓ کے گھوڑے پر سوار ہوکر اس مقام کا جائزہ لیا، حالانکہ وہ گھوڑا چلنے کے قابل نہ رہا تھا، اور واپسی پر ارشاد فرمایا کہ میں نے تو اس گھوڑے کو گویا سمندر میں تیز رفتار دوڑتا محسوس کیا ۔ (۳)<br/>
2- اکابر کا اصاغر کی نگہداشت کرنا ا ور امور مہمات میں اپنی تجرباتی آراء سے مطلع کرنا، جیسا کہ اس واقعہ میں حضرت جابر  رضی اللہ عنہ  کے ماموں نے اونٹ فروخت کیے جانے پر ناگواری کا اظہار کیا،اس ناگواری کی وجہ سے متعلق صاحبِ ’’<span class="ar_writing">فتح المنعم</span>‘‘ لکھتے ہیں:<br/>
’’درحقیقت عرب معاشرے میں اونٹ کا وجود ایک گراں قدر سرمایہ تصور کیا جاتا تھا، نیز حضرت جابر رضی اللہ عنہ  کے پاس زمین سیرابی کے واسطہ کوئی دوسرا جانور میسر نہ تھا۔ بعض حضرات نے جو یہ رائے پیش کی کہ نبی اکرم  صلی اللہ علیہ وسلم  نے ان کو قیمتِ مستحقہ سے کم ادا کیا، جس پر انہیں مستحقِ ملامت سمجھا گیا، یہ بات صریح البطلان ہے (چونکہ آپ صلی اللہ علیہ وسلم  جیسی فیاض ذات سے یہ بات نہایت بعید ہے)۔‘‘ (۴)<br/>
3- مشتری کا مالک سے اس کی مملوکہ شئے کی بیع کے مطالبہ کرنے کا جواز: اس واقعہ میں نبی اکرم صلی اللہ علیہ وسلم  نے پوری صورت حال کا بغور جائزہ لیا اور بیع کا از خود مطالبہ کیا۔ (۵)<br/>
4-عقدِ بیع میں مساوَمہ(بھاؤ تاؤ) کرنا درست ہے، جیسا کہ اس قصہ میں ہے: ’’ <span class="ar_writing">أتراني ماکستک لآخذ جملک، خذ جملک، ودراھمک، فھو لک</span>‘‘(۶)<br/><span class="ar_writing">المماکسۃ</span>: ثمن میں کمی کے مطالبہ کو کہا جاتا ہے، اسی سے ’’<span class="ar_writing">مکس الظالم</span>‘‘ جبراً ٹیکس وصولی کو کہتے ہیں۔ (۷)<br/>
5-کنواری عورت سے نکاح مستحب ہے۔ یہی وجہ ہے نبی پاک صلی اللہ علیہ وسلم  نے ان سےاستفہامِ انکاری کے ساتھ دریافت کیا: ’’<span class="ar_writing">أفلا تزوجتَ بکرا تلاعبھا وتلاعبک؟</span>‘‘<br/>
اسی روایت کو مدار بناتے ہوئے امام ترمذی ؒ نے اپنی کتاب میں ’’<span class="ar_writing">باب ما جاء في تزویج الأبکار</span>‘‘ کے عنوان سے ’’<span class="ar_writing">ترجمۃ الباب</span>‘‘ قائم کیا۔<br/>
اس کی حکمت علماء نے زوجین کےمابین اُلفت ومحبت میں اضافہ ذکر کی ہے۔<br/>
6- اس واقعہ سے حضرت جابر  رضی اللہ عنہ  کے مرتبہ وفضیلت کا اظہارہوتا ہے، جنہوں نے خانگی حالات ومصلحتِ عیال کو نفس اور اس کے طبعی تقاضوں پر مقدم رکھا، جیسا کہ انہوں نے نبی اکرم  صلی اللہ علیہ وسلم  کو ایسی عورت سے نکاح کی وجہ بیان کی، فرمایا: <br/>
’’<span class="ar_writing">استشھد والدي، ولي أخوات صغار، فکرھت أن أتزوج إليہن مثلھن، فلاتؤدبہن ولاتقوم علیھن، فتزوجّتُ ثیّبًا لتقوم علیھن وتؤدبھن۔</span>‘‘<br/>
یعنی میرے والد جنگ اُحد میں شہید ہوگئے تھے، میری چھوٹی بہنیں تھیں، انہی کے برابر نوعمر لڑکی کو نکاح میں لانا مجھے ناگوار ہوا، چونکہ وہ ان کی دیکھ بھال اور آداب ومعاشرت کےحوالے سے تلقین میں کامل نہیں ہوگی، لہٰذا میں نے ایسی عورت سے نکاح کو ترجیح دی جو شادی شدہ ہو، تاکہ وہ ان کی تعلیمِ آداب ومعاشرت پر توجہ دے سکے۔ (۸)<br/>
اس سے ثابت ہوا کہ آج بھی اگر کوئی شخص خانگی احوال ومصلحت کے پیشِ نظر ثیّبہ عورت سے نکاح کرتا ہے تو یہ نکاح حضرت جابر  رضی اللہ عنہ  کے اس مبارک طرزِ عمل کی بنا پر باعثِ سعادت ہوگا۔<br/>
7- سفر سے واپسی پر مسجد میں دو گانہ رکعت سے ابتدا کرنے کے استحباب کا ثبوت ملتا ہے، نیز نبی کریم صلی اللہ علیہ وسلم  کا عام معمول بھی یہی تھا، جیسا کہ معجمِ طبرانی کی روایت میں ہے:<br/>
’’<span class="ar_writing">عَنْ کَعْبِ بْنِ مَالِکٍ -رَضِيَ اللہُ عَنْہُ- قال: کَانَ رَسُوْلُ اللہِ - صَلَّی اللہُ عَلَيْہِ وَسَلَّمَ- لَا يَقْدَمُ مِنَ السَّفَرِ إلَّا نَہَارًا فِيْ الضُّحٰی، فَإِذَا قَدِمَ بَدَاَ بِالْـمَسْجِدِ فَصَلّٰی فِيْہِ رَکْعَتَيْنِ ثُمَّ جَلَسَ فِيْہِ۔</span>‘‘<br/>
چنانچہ فقہاء نے اس عمل کو مستحب لکھا ہے۔(۹)<br/>
8-اس واقعہ سے ایک ضابطۂ معروف کی جانب بھی اشارہ ملتا ہے، وہ ’’<span class="ar_writing">الدال علی الخیر والإرشاد إليہ من أبواب البرّ</span>‘‘ ہے۔<br/>
حدیث نبوی میں اس مفہوم کو ان الفاظ سے بیان کیا گیا ہے: <br/>
’’<span class="ar_writing">من دلّ علی خیر فلہٗ مثل أجر فاعلہٖ۔</span>‘‘ (۱۰)<br/>
9- اس واقعہ سے نبی پاک  صلی اللہ علیہ وسلم  کی سخاوت وفیاضی کا علم ہوتا ہے، جیسا کہ حضرت انس  رضی اللہ عنہ  آپ صلی اللہ علیہ وسلم  کے اوصاف بیان فرماتے ہیں:<br/>
’’<span class="ar_writing">کان النّبيّ صلی اللہ عليہ وسلم أحسنَ الناس، وأجودَ الناس، وأشجعَ الناس</span>۔‘‘ (۱۱)<br/>
10- اس واقعہ سے انبیاء وصلحاء کے ہدایا کا تبرک اور ان کو حفاظت واہتمام سے رکھنے کی اصل معلوم ہوتی ہے، جیسا کہ حضرت جابر  رضی اللہ عنہ  کے الفاظ روایات میں ملتے ہیں:<br/>
’’<span class="ar_writing">أعطاني أوقیّۃ من ذھب، وزادني قیراطًا، فقلت: لاتفارقني زیادۃ رسول اللہ صلی اللہ علیہ وسلم، فکان في کیس لي،فأخذہٗ أہل الشام یوم الحرّۃ، وفي روایۃ:’’ لاأنفق أبدا۔</span>‘‘ (۱۲)<br/>
’’نبی اکرم  صلی اللہ علیہ وسلم  نے مجھے ایک سونے کا اوقیہ دیا، اور ایک قیراط اضافی مرحمت کیا، میں نے اس وقت دل میں عہد کیا کہ اس اضافی ثمن کو اپنے سے کبھی علیحدہ نہ ہونے دوں گا۔ ایک روایت میں ہے کہ اس ثمن کو کبھی خرچ اوراستعمال میں نہیں لاؤں گا۔‘‘<br/>
 بہرحال اس کو بطور حفاظت ایک تھیلی میں رکھا، مگر حرۃ کی لڑائی کے دن جو سن ۶۳ ہجری کو پیش آئی، جس میں اہلِ شام نے اہلِ مدینہ کے خلاف زور آزمائی کی تو میری وہ تھیلی اُٹھالے گئے،چنانچہ حکیم الامت حضرت تھانوی  رحمۃ اللہ علیہ  نے اس روایت کو تبرک بآثار الصالحین کی اصل قرار دیا ہے۔(۱۳)<br/>
11- امیرِ لشکر کی اجازت سے بعض افراد کا دیگر رفقاء سے قبل اپنے مسکن لوٹنا درست ہے، جیسا کہ حضرت جابر  رضی اللہ عنہ  نے نبی اکرم  صلی اللہ علیہ وسلم  سے رخصت طلب کی تو آپ صلی اللہ علیہ وسلم  نے اجازت مرحمت فرمائی۔ (۱۴)<br/>
12- قرض کی ادائیگی اور حقوقِ واجبہ کی سپردگی میں کسی دوسرے شخص کو وکیل مقرر کرنا درست ہے، اس واقعہ میں صراحت ملتی ہے کہ نبی پاک  صلی اللہ علیہ وسلم  نے حضرت بلال  رضی اللہ عنہ  کو اپنی طرف سے وکیل بناکر ثمن کی ادائیگی کا حکم دیا۔ نیز یہ مسئلہ فقہاء کرام کے نزدیک بھی مسلم ومتفق علیہ ہے۔(۱۵)<br/>
13- اپنے اصحاب واقرباء کو دعا ؤں سے نوازنا چاہیے، چنانچہ اس واقعہ سے متعلق سننِ ترمذی میں واقع ایک طریق میں ہے کہ حضرت جابر  رضی اللہ عنہ  فرماتے ہیں:<br/>
’’ <span class="ar_writing">استغفرلي رسول اللہ  صلی اللہ علیہ وسلم  لیلۃ البعیر خمسًا وعشرین مرۃً۔</span>‘‘ (۱۶) <br/>
’’نبی اکرم  صلی اللہ علیہ وسلم  نے اونٹ کے بیع وشراء کے معاملہ والی رات میں مجھے پچیس دفعہ دعائے مغفرت سے نوازا۔‘‘<br/>
اس روایت کو اپنی سنن کا حصہ بناکر امام ترمذی ؒ اس رحم وشفقت کی وجہ کچھ یوں بیان فرماتے ہیں:<br/>
’’دراصل حضرت جابر  رضی اللہ عنہ  کے والد نے معرکۂ اُحد میں جامِ شہادت نوش کیا، ان کی متعدد بیٹیاں تھیں، جن کی دیکھ بھال وپرورش کی ذمہ داری یک دم حضرت جابر رضی اللہ عنہ  کے سر آئی، اس بنا پر آپ  صلی اللہ علیہ وسلم  ان کے ساتھ شفقت کا معاملہ فرماتے تھے۔‘‘<br/>
14- مشکل حالات میں مالی تعاون: نبی اکرم  صلی اللہ علیہ وسلم  نے رفقاء و اصحاب کے ساتھ مشکل حالات وگھڑی میں مالی تعاون کا عملی نمونہ پیش کیا،چنانچہ حضرت جابر  رضی اللہ عنہ  کے ساتھ اونٹ کی بیع وشراء کے معاملہ سے مقصود تعاون تھا، لہٰذا یہ حقیقتاً بیع نہیں تھی، بلکہ صورتاً اس پر بیع کا اطلاق کیا گیا، جیسا کہ امام طحاوی  رحمۃ اللہ علیہ  کی تصریح ہے:<br/>
’’<span class="ar_writing">قلتُ: فدلّ ذٰلک (إعادۃ المبیع مع الزیادۃ في الثمن) أن ذٰلک القول الأول لم یکن علی التبایع۔</span>‘‘(۱۷)<br/>
نیز اس کی تائید حضرت جابر  رضی اللہ عنہ  کے ان الفاظ سے بھی ہوتی ہے:<br/>
’’<span class="ar_writing">فَلَمْ يَقْبَلْ مِنِّيْ إِلَّا بِثَمَنٍ رِفْقًا بِيْ۔</span>‘‘ (۱۸)<br/>
15- ان روایات کے ظاہر سے بیع بالشرط کا جواز معلوم ہوتا ہے، جس کو امام احمدؒ اور ان کے متبعین نے اختیار کیا ہے۔<br/>
البتہ جمہور ائمہ اس مسئلہ میں دیگر مستدلات وضوابطِ کلیہ کی روشنی میں اس کے عدمِ جوا زکے قائل ہیں، جیسا کہ روایت میں ہے:<br/>
’’<span class="ar_writing">نَھٰی رَسُوْلُ اللہِ  صلی اللہ علیہ وسلم  عَنْ بَیْعٍ وَّشَرْطٍ۔</span>‘‘ (۱۹)<br/>
نیز ایک روایت میں ہے: ’’<span class="ar_writing">أنَّہٗ نَھٰی عَنْ بَیْع الثنیا۔</span>‘‘(۲۰)<br/>
بہرحال اس موضوع سے متعلق روایات کوپیشِ نظر رکھتے ہوئے ذکر کردہ روایات میں تاویل و توجیہ ضروری ہے، تاکہ ان تمام روایات کے معانی ومفاہیم میں کسی قسم کا تعارض باقی نہ رہے ۔(۲۱)<br/>
16-معمولی باتوں پر دل کو مکدر کرنا اور طبیعت پر بوجھ لینا یہ شرفِ انسانی کے خلاف ہے، اس واقعہ سے معلوم ہوتا ہے کہ حضرت جابر  رضی اللہ عنہ  نےنبی کریم  صلی اللہ علیہ وسلم  کے ساتھ خاص تعلق کے باوجود نکاح وولیمہ میں مدعو نہ کیا، مزید یہ کہ اطلاع ملنے پر آپ صلی اللہ علیہ وسلم  نے ذرا بھر بھی ناراضی کا احساس نہ ہونے دیا، بلکہ ان کےساتھ سخاوت وفیاضی کا معاملہ کیا، یہی صورت حال حضرت عبدالرحمٰن بن عوف  رضی اللہ عنہ  کے ساتھ پیش آئی، اس پر بھی آپ صلی اللہ علیہ وسلم  نے ناگواری کا اظہار نہیں فرمایا۔ (۲۲)<br/>
17-بڑا بھائی اہل وعیال کی نگہداشت وکفالت میں بمنزلہ والد کے ہوتا ہے، اس مفہوم کی ادائیگی کے لیے معجم طبرانی میں یوں الفاظ ملتے ہیں :<br/>
’’<span class="ar_writing">الکبیر من الإخوۃ بمنزلۃ الوالد۔</span>‘‘(۲۳)<br/>
واقعۂ مذکورہ میں حضرت جابر  رضی اللہ عنہ  نے ایک مشفق باپ کی طرح سے اپنے خانگی مسائل وحالات کو طبعی و ذاتی تقاضوں پر مقدم رکھ کر سبق آموز داستان رقم کی۔<br/>
18-گائے میں سنت عمل ذبح کرنا ہے، جبکہ اونٹ میں اس کے برعکس نحر کرنا ہے، جیسا کہ اسی واقعہ سے متعلق تفصیلی روایات میں ہے کہ نبی اکرم  صلی اللہ علیہ وسلم  نے واپسی پر مدینہ منورہ کے تین میل فاصلہ پر واقع صرار مقام پر گائے کے ذبح کا حکم دیا، جس کو تمام اصحابؓ نے شکم سیر ہوکر کھایا۔ (۲۴)<br/>
چنانچہ اس سلسلہ میں فقہاء احناف کا بھی یہی مسلک ہے۔(۲۵)<br/>
19-ثمن کی عدم موجودگی یا فی الفور عدم دستیابی کی صورت میں بیع کے جواز کا ثبوت : چونکہ نبی اکرم صلی اللہ علیہ وسلم  نے حضرت جابر  رضی اللہ عنہ  کو موضعِ عقد پر ثمن حوالہ نہیں کیا، بلکہ مدینہ منورہ پہنچنے پر اونٹ حاضرِ خدمت کرنے پر اُن کو ثمن سپرد کیا۔ (۲۶)<br/>
چنانچہ مشہور عالم متبحر وفقیہ علاء الدین حصکفی  رحمۃ اللہ علیہ  فرماتے ہیں :<br/>
’’<span class="ar_writing">صح بیعہٗ بثمن حال و مؤجل إلی معلوم۔</span>‘‘(۲۷)<br/>
20-بڑوں کی بات کو توجہ سے سننا اور اس کو قدر کی نگاہ سے دیکھنا، جیسا کہ واقعہ مذکورہ میں نبی اکرم صلی اللہ علیہ وسلم  کے معجزہ سے جب اونٹ برق رفتار تیزدوڑنے لگا تو آپ صلی اللہ علیہ وسلم  نے حضرت جابرؓ کو سوار ہونے کا حکم دیا، ابھی کچھ ہی لمحے گزرےتھے کہ وہ اپنی جگہ سے تیز رفتاری کے ساتھ دوڑ پڑا، نبی پاک  صلی اللہ علیہ وسلم  ان سے بیع کی بات کرنے کے لیے قریب تشریف لانے کی کوشش کرتے، اور دوسری جانب حضرت جابر  رضی اللہ عنہ  آپ کی گفتگو کو سننے کی غرض سے گھوڑے کی لگام کو قابو کرنے کے لیے کوشاں تھے، جیسا کہ روایت میں الفاظ ملتے ہیں: ’’<span class="ar_writing">فَکُنْتُ بَعْدَ ذٰلِکَ اَحْبِسُ خِطَامَہٗ لِأسْمَعَ حَدِيثَہٗ، فَمَا اَقْدِرُ عَلَيْہِ۔</span>‘‘ (۲۸)<br/>
21- روایت بالمعنی کے ثبوت پر دلیل: یہ واقعہ متعدد طرق واسانید سے مروی ہے، جن میں اونٹ کی قیمت کے بیان میں رواۃ کا شدید اختلاف پایا جاتا ہے، ایک، تین، پانچ اور سات اوقیہ مختلف تعداد منقول ہیں، جن میں تطبیق قدرےدشوار ہے، جیسا کہ حضرت انور شاہ کشمیریؒ فرماتے ہیں :<br/>
’’<span class="ar_writing">واختلف الرواۃ في ثمن البعیر علی ستۃ أو سبعۃ أوجہ، ولاحاجۃ عندي إلٰی طلب التوفیق بینھما۔</span>‘‘ (۲۹)<br/>
نیز قاضی عیاض مالکیؒ اس اختلاف کے بنیاد ی سبب پر کچھ یوں روشنی ڈالتے ہیں:<br/>
 ’’<span class="ar_writing">وغایۃ سبب الاختلاف أنھم رووا بالمعنی۔</span>‘‘(۳۰)<br/>
اس اختلاف کا منشا ومنتہی صحابہ کرام رضوان اللہ علیہم اجمعین کا بالمعنی روایت کو نقل کرنا ہے۔<br/>
22- نبی اکرم  صلی اللہ علیہ وسلم  کا منشا ومقصد حضرت جابر رضی اللہ عنہ  کے ساتھ اس طور پر تعاون واحسان کرنا تھا کہ کسی دوسرےشخص کے دل میں اس کی طمع پیدا نہ ہو، چنانچہ عقدِ بیع کے بعد بھی اونٹ کو ان کے قبضہ میں برقرار رکھا، اور ثمن کی ادائیگی میں اضافہ فرمایا۔ (۳۱)<br/>
23- الفاظِ کنایات کے استعمال پر ثبوت: نبی اکرم صلی اللہ علیہ وسلم  نے حضرت جابر  رضی اللہ عنہ  سے فرمایا: ’’<span class="ar_writing">ھو لک۔</span>‘‘ (۳۲)<br/>
اس بات سے کم وبیش ہر صاحبِ عقل بخوبی واقف ہےکہ کنائی الفاظ سے معنی مرادی کا سمجھنا قدرے سہل ہوتا ہے، جس سے انسان نفس میں راحت وخوشی محسوس کرتا ہے۔ <br/>
24- قرض کی ادائیگی کرتے ہوئے رقم میں بدون شرط اضافہ کرنا اور وزن کو جھکتا تولنا طریقۂ نبوی صلی اللہ علیہ وسلم  ہے، اس واقعہ میں آپ نے حضرت بلال  رضی اللہ عنہ  کواونٹ کے ثمن سمیت اضافی اوقیہ دینے کا حکم دیا۔<br/>
سوید بن قیس رضی اللہ عنہ  کی روایت سنن ترمذی میں ہے کہ نبی اکرم  صلی اللہ علیہ وسلم  ہمارے پاس تشریف لائے، اور شلوار سے متعلق بھاؤ تاؤ کرنے لگے، بہرحال معاملہ طے ہونے پر ثمن وزن کرنے والے کو حکم دیا کہ اس ثمن کو وزن کرو اور جھکتا تولو ۔ (۳۳)<br/>
25- بڑوں کےسامنے ایسے مبہم جملوں کے استعمال سے احتراز کرنا چاہیے جو دائرہ ادب سے خارج معلوم ہوں، اس واقعہ میں حضرت جابر  رضی اللہ عنہ  کا نبی اکرم  صلی اللہ علیہ وسلم  کے مطالبۂ بیع پر انکار کا جملہ اسی وہم کو پیدا کرتا ہے، اگرچہ یہ ان کی مراد کے معارض ہے، جیسا کہ دیگر طرق سے عیاں ہوتا ہے: ’’<span class="ar_writing">ثَبَتَ قَوْلُ جابرؓ ’’لَا‘‘، ولکن معناہ ’’ لاأبیعہ بل أھبہ لک، والنفي یتوجہ لترک البیع، لا لکلام رسول اللہ  صلی اللہ علیہ وسلم  والدلیل علیہ روایۃ وھب بن کیسان عن جابرؓ عند أحمد: أتبيعني جملک ہٰذَا يَا جَابر؟ قلت: بل أہبہٗ لَک۔</span>‘‘ (۳۴)<br/>
26- عقدِ بیع کی صحت سے متعلق ایک ضروری شرط ثمن کا متعین ہونا ہے، جس پر تمام ائمہ متفق ہیں۔(۳۵) اس واقعہ میں اونٹ کی قیمت سے متعلق مختلف الفاظ ملتے ہیں، جن پر تبصرہ کرتے ہوئے امام قرطبی  رحمۃ اللہ علیہ  فرماتے ہیں: <br/>
’’<span class="ar_writing">اختلفوا في ثمن الجمل اختلافًا لایقبل التلفیق، وتکلف ذٰلک بعید عن التحقیق۔۔۔۔ ثم قال: وإنما تحصل من مجموع الروایات أنہٗ باعہ البعیر بثمن معلوم بینھما، وزادہٗ عند الوفاء زیادۃ معلومۃ۔</span>‘‘<br/>
یعنی اونٹ کی حقیقی قیمت سے متعلق روایات میں اس قدر شدید اختلاف ملتا ہے کہ جس میں تطبیق کی صورت ممکن نہیں، اور تطبیق کی بے جا کوشش تکلف سے خالی نہیں۔ چند سطور بعد فرماتے ہیں: ’’مجموعۂ روایات سے یہ قدرے مشترک نتیجہ اخذ کیا جاتا ہے کہ انہوں نے ثمن متعین کے ساتھ بیع کی،اور اضافۂ معلوم سے بھی نوازا۔ (۳۶)<br/>
27- صلحاء کی برکت سے زندگی سنور جاتی ہے اور حسنِ خاتمہ نصیب ہوتا ہے، اس سلسلہ میں ابن عساکر نے بسندِ ابو الزبیر حضرت جابر  رضی اللہ عنہ  سے نقل کیا ہے کہ وہ اونٹ عہدِ نبوی  صلی اللہ علیہ وسلم  کے بعد عہدِ فاروقی  رضی اللہ عنہ  تک میرے پاس رہا، لیکن جب وہ عمر رسیدہ ہوگیا تو میں اس سمیت حضرت عمر  رضی اللہ عنہ  کی خدمت میں حاضر ہوا، اور اس کا مکمل واقعہ عرض کیا، خلیفہ ثانی  رضی اللہ عنہ  نے حکم دیا کہ اس کو بیت المال کے سرکاری اونٹوں کا حصہ بناکر عمدہ چراہ گاہ میں چرنے چھوڑ دیا جائے، چنانچہ ایسا ہی کیا گیا، حتیٰ کہ اس نے آخری سانس لیا ۔ (۳۷)<br/>
28- بڑوں کے سامنے حق بات یا اپنی رائے کا اظہار کرتے ہوئے ان کے مرتبہ کا لحاظ رکھنا ضروری ہے، جیسا کہ حضرت جابر  رضی اللہ عنہ  نے مدینہ تک پہنچنے کے لیے اونٹ کے سپرد نہ کرنے کی شرط لگائی: ’’<span class="ar_writing">فَبِعْتُہٗ عَلٰی اَنَّ لِيْ فَقَارَ ظَہْرِہٖ، حَتّٰی اَبْلُغَ الْمَــدِيْنَۃَ۔</span>‘‘<br/>
اس واقعہ سے زیادہ حدیثِ بریرۃؓ اس قاعدہ کو واضح کرتی ہے۔(۳۸) <br/>
29- اس واقعہ سے معلوم ہوتا ہے کہ جس ساتھی کے ساتھ بے تکلفی ہو، اس سے کسی چیز کا سوال یا مطالبہ کرنا درست ہے، جیسا کہ نبی اکرم  صلی اللہ علیہ وسلم  نے حضرت جابر  رضی اللہ عنہ  سے مطالبہ کیا۔<br/>
30- مسلمان بھائی کا ہدیہ قبول کرنا طریقۂ مسنونہ ہے۔(۳۹)</p><h2 style="text-align:center;">حواشی وحوالہ جات</h2><p style="text-align:justify;">۱: صحیح مسلم، الاستسقاء، باب البعیر واستثناء رکوبہ، رقم الحدیث:۴۰۹۷<br/>
۲: صحیح مسلم، الاستسقاء، باب البعیر واستثناء رکوبہ،رقم الحدیث: ۴۰۹۷<br/>
۳: اس قسم کے متعدد واقعات کو قاضی عیاض مالکی ؒنے ’’الشفاء بتعریف حقوق المصطفی ﷺ، فصل في کرامتہ وبرکاتہ وانقلاب الأعیان لہٗ فیما لمسہ أو باشرہٗ ﷺ‘‘ میں یکجا کیا ہے، ملاحظہ ہو: ۱/۳۳۰، ط: دار الفکر للطباعۃ والنشر والتوزیع<br/>
۴: فتح المنعم، ص:۶/۴۳۱، ط: دار الشروق<br/>
۵: صحیح مسلم، الاستسقاء، باب البعیر واستثناء رکوبہ، رقم الحدیث:۴۱۰۰<br/>
۶: صحیح مسلم، باب البعیر واستثناء رکوبہ، رقم الحدیث:۴۰۹۷<br/>
۷: النھایۃ لابن الاثیر: ۴/۳۴۹، المکتبۃ العلمیۃ<br/>
۸: صحیح مسلم، باب البعیر واستثناء رکوبہ، رقم الحدیث:۴۱۰۰<br/>
۹: الدر المختار وحاشیۃ ابن عابدین: ۲/۲۴، ط: دار الفکر، بیروت<br/>
۱۰: سنن الترمذي، أبواب العلم، باب ما جاء الدال علی الخیر کفاعلہ، رقم الحدیث :۲۶۷۱<br/>
۱۱: الکواکب الدراري، لشمس الدین الکرماني: ۱۲/۳۹، دار إحیاء التراث العربي<br/>
۱۲: صحیح مسلم، باب البعیر واستثناء رکوبہ، رقم الحدیث: ۴۱۰۰<br/>
۱۳: التکشف عن مہمات التصوف، ص:۴۵۹، ادارۃ تألیفات اشرفیہ<br/>
۱۴: شرح النووي: ۱۱/۳۶، ط۔ دار إحیاء التراث العربی، بیروت<br/>
۱۵: البحر الرائق في شرح کنز الدقائق: ۷/۱۴۳، ط: دار الکتاب الإسلامي<br/>
۱۶: سنن ترمذي، کتاب المناقب، رقم الحدیث: ۳۸۵۲<br/>
۱۷: شرح معاني الآثار: ۴/۵۶۴۷، ط: عالم الکتب<br/>
۱۸: فتح الباري لابن حجر في شرحہ: ۵/۳۱۹ ، دار المعرفۃ بیروت، لبنان<br/>
۱۹: معجم الأوسط، رقم الحدیث :۳۳۶۱، ط : دار الحرمین، القاھرۃ<br/>
۲۰: سنن الترمذي، رقم الحدیث :۱۲۹۰<br/>
۲۱:  شرح معاني الآثار: ۴/۵۶۴۷<br/>
۲۲: سنن الترمذي: ۳۳۵۳<br/>
۲۳: المعجم الکبیر للطبراني، ص: ۱۳/۴۳۹۲، ط:مکتبۃ الإصالۃ والتراث<br/>
۲۴: مسلم، باب بیع البعیر واستثناء رکوبہ، رقم الحدیث:۴۱۰۰<br/>
۲۵: الدر المختار وحاشیۃ ابن عابدین: ۶/۳۰۳، دار الفکر، بیروت، لبنان<br/>
۲۶: صحیح مسلم، باب البعیر واستثناء رکوبہ، رقم الحدیث:۴۰۹۸<br/>
۲۷: الدرالمختار شرح تنویر الأبصار، ص :۳۹۶، ط: دار الکتب العلمیۃ<br/>
۲۸: صحیح مسلم، باب البعیر واستثناء رکوبہ، رقم الحدیث :۴۱۰۰<br/>
۲۹: فیض الباري، ص:۴/۱۱۱، ط:دار الکتب العلمیۃ ، بیروت، لبنان<br/>
۳۰: الکنز المتواري للشیخ زکریا الکاندھلوي: ۱۲/۱۴۸<br/>
۳۱: فتح الباري لابن حجرؒ في شرحہ:۵/۳۱۹، ط: دار المعرفۃ بیروت، لبنان<br/>
۳۲: صحیح مسلم، باب البعیر واستثناء رکوبہ، رقم الحدیث :۴۰۹۷<br/>
۳۳: سنن الترمذي، باب ما جاء في الرجحان في الوزن:۱۳۰۵<br/>
۳۴: عمدۃ القاري: ۱۴/۲۹۴، دار إحیاء  التراث العربي، بیروت<br/>
۳۵: بدائع الصنائع : ۵/۱۵۶، ط: دارالکتب العلمیۃ<br/>
۳۶: فتح الباري: ۵/۳۲۱، دار المعرفۃ، بیروت، لبنان<br/>
۳۷: تاریخ ابن عساکر: ۱۱/۲۲۵، ط: دار الفکر<br/>
۳۸: صحیح البخاري، کتاب البیوع، باب البیع والشراء مع النساء، رقم الحدیث:۲۱۵۶<br/>
۳۹: الھدایۃ:۳/۲۲۲، دار إحیاء التراث العربي، بیروت<br/>
 </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الاول 1444ھ - اکتوبر 2022ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولوی محمد طیب حنیف</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2022/11//1669010411_bayyinat_article.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-257fae47ecf1db3825a62ee4-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم )","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2022-10-01","dateModified":"2022-10-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"معاشرہ میں احسان وایثار کا اُسوۂ رسولِ اکرم ( صلی اللہ علیہ وسلم )’’حدیثِ جابر  رضی اللہ عنہ ‘‘ سے مستنبط فقہی رہنما اصول
ابتدائے آفرینش سے یومِ ازل تک قائم سلطنت ومملکت کے مالک ومختار نے اس طلسماتی کارخانۂ عالم میں مختلف طبائع ومزاج کے حامل افراد..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#96fff8f0f9d6f4f7f8e3e4ffb8f3f2e3b8e6fd" title="info@banuri.edu.pk"><span class="__cf_email__" data-cfemail="e881868e87a88a89869d9a81c68d8c9dc69883">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="257fae47ecf1db3825a62ee4-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="257fae47ecf1db3825a62ee4-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="257fae47ecf1db3825a62ee4-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0ddcae2e99e1f8',t:'MTczMTMyMzcwMy4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>