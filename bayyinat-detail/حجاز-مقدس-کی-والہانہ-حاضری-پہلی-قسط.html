<!doctype html><html lang="ur"><head><meta charset="utf-8"><meta http-equiv="X-UA-Compatible" content="IE=edge"><meta name="viewport" content="width=device-width, initial-scale=1"><link rel="stylesheet" href="https://www.banuri.edu.pk/assets/css/A.css.php,qfile=base_ur.pagespeed.cf.uOP4PAl5OL.css"><meta name="author" content="جامعہ علوم اسلامیہ بنوری ٹاؤن"><meta name="description" content="حجازِمقدس کی والہانہ حاضری            (پہلی قسط)ایک مسلمان بچہ اپنے بچپن کے اندر جیسے ہی کچھ ہوش سنبھالنے اور بات سمجھنے لگتا ہے تواپنے والدین اور بڑوں سے کعبۃ اللہ اور روضۂ رسول مقبول (l) کا تذکرہ سنتا رہتا ہے، اور جب وہ تقریباً سات سال کی عمر میں نماز پڑھنا شروع کردیتا ہے اور اس کو یہ سکھایا جاتا ہے کہ نماز کی شرائط میں سے یہ بھی ہے کہ نمازی کارُخ ک..."><meta name="keywords" content="حجازِمقدس,کی,والہانہ,حاضر..."><meta property="og:image" content="https://www.banuri.edu.pk/assets/images/banner-share.jpg"/><link rel="shortcut icon" type="image/x-icon" href="https://www.banuri.edu.pk/assets/img/favicon.ico"><!--[if lt IE 9]><script defer src="https://oss.maxcdn.com/html5shiv/3.7.2/html5shiv.min.js"></script><script defer src="https://oss.maxcdn.com/respond/1.4.2/respond.min.js"></script><![endif]--><script defer src="https://www.googletagmanager.com/gtag/js?id=UA-38515198-2" type="e2898611e61da5539b9066c6-text/javascript"></script><script defer src="https://cse.google.com/cse.js?cx=000814089170326466487:mls32mfjnr8" type="e2898611e61da5539b9066c6-text/javascript"></script><title>حجازِمقدس کی والہانہ حاضری (پہلی قسط) | جامعہ علوم اسلامیہ علامہ محمد یوسف بنوری ٹاؤن</title><link rel="apple-touch-icon" href="/assets/images/icons/xicon-128x128.png.pagespeed.ic.8XuBtJRLeE.png"><meta name="viewport" content="width=device-width, initial-scale=1.0"><meta name="theme-color" content="white"/><meta name="apple-mobile-web-app-capable" content="yes"><meta name="apple-mobile-web-app-status-bar-style" content="black"><meta name="apple-mobile-web-app-title" content="Hello World"><meta name="msapplication-TileImage" content="images/hello-icon-144.png"><meta name="msapplication-TileColor" content="#FFFFFF"></head><body><div id="loader-wrapper"><div id="loader"></div><div class="loader-section section-left"></div><div class="loader-section section-right"></div></div><div class="print-header"><img src="/assets/svg/logo-print-new.svg" alt=""></div><div class="top"><div class="container"><div class="row"><div class="col-sm-4 col-md-4"><a href="https://www.banuri.edu.pk/login" class="login-btn" title="لاگ ان">لاگ ان</a><div class="langauge"><a href="javascript:" title="اردو" class="active">اردو <i class="icon-angle-down"></i></a><ul class="open-langauge"><li><a href="https://www.banuri.edu.pk/ar" title="العربية"><span class="arbi-font">العربية</span></a></li><li><a href="https://www.banuri.edu.pk/en" title="English">English</a></li></ul></div></div><div class="col-sm-4 col-md-4 text-center"><p class="arabic">بِسْمِ اللَّهِ الرَّحْمَنِ الرَّحِيم</p></div><div class="col-sm-4 col-md-4 text-left"><p>8 جُمادى الأولى 1446ھ 11 نومبر 2024 ء</p></div></div></div></div><header><div class="container"><div class="row"><div class="col-md-3 animate" data-animation="fadeInUp" data-duration="100"> <a href="/" class="logo"></a><div id="nav-icon3" class="menu-open"> <span></span> <span></span> <span></span> <span></span></div></div><div class="col-md-9 mobile-menu animate" data-animation="fadeInUp" data-duration="200"><nav class="main-navigation"><ul><li><a href="https://www.banuri.edu.pk/">سرورق</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/islamic-name">اسلامی نام</a></li><li><a href="https://www.banuri.edu.pk/contact">رابطہ</a></li><li><a href="https://www.banuri.edu.pk/donations">طریقہ تعاون</a></li></ul></li><li><a href="https://www.banuri.edu.pk/page/تعارف">تعارف</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/حضرت-بنوری-رحمہ-اللہ-2">حضرت بنوری رحمہ اللہ</a></li><li><a href="https://www.banuri.edu.pk/page/جامعہ-کی-تاسیس">جامعہ کی تاسیس</a></li><li><a href="https://www.banuri.edu.pk/page/نظم-ونسق">جامعہ کا نظم ونسق</a></li><li><a href="https://www.banuri.edu.pk/page/نظام-تعلیم">جامعہ کا نظام تعلیم</a></li><li><a href="https://www.banuri.edu.pk/page/نظام-امتحان">امتحانات</a></li><li><a href="https://www.banuri.edu.pk/page/شعبے">جامعہ کے شعبہ جات</a></li><li><a href="https://www.banuri.edu.pk/page/جامعہ-کی-شاخیں">جامعہ کی شاخیں</a></li><li><a href="https://www.banuri.edu.pk/page/donations">جامعہ کے مصارف</a></li></ul></li><li><a href="https://www.banuri.edu.pk/darulifta">دارالافتاء</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/new-questions">نئے سوالات</a></li><li><a href="https://www.banuri.edu.pk/ask-question">مسئلہ پوچھیں</a></li><li><a href="https://www.banuri.edu.pk/ask-dream">خواب کی تعبیر معلوم کریں</a></li><li><a href="https://www.banuri.edu.pk/namaz-times">نماز کے اوقات</a></li><li><a href="https://www.banuri.edu.pk/readquestion/web-site-pr-mojud-fatawa-jat-ki-video-bna-kr-share-krna-144508101251/25-02-2024">جامعہ کے فتاویٰ اور دیگر مواد کو کسی دوسرے فورم پر نشر کرنے کی اجازت نہیں</a></li><li><a href="https://www.banuri.edu.pk/readquestion/ویب-سائٹ-پر-جاری-ہونے-والے-جواب-کی-حیثیت-144012201972/14-11-2019">جامعہ کی ویب سائٹ پر جاری ہونے والے جواب کی حیثیت</a></li><li><a href="https://www.banuri.edu.pk/readquestion/jamia-sy-fatwa-hasil-karny-ka-tariqa-144109202123/13-05-2020">جامعہ سے دستاویزی فتوی حاصل کرنے کا طریقہ</a></li></ul></li><li><a href="https://www.banuri.edu.pk/bayyinat">بینات</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/hazrat-banuri">اشاعت خاص حضرت بنوریؒ</a></li><li><a href="https://www.banuri.edu.pk/maqalat">مقالات و مضامین</a></li></ul></li><li><a href="https://www.banuri.edu.pk/books">کتابیں</a><i class="icon-angle-left mobile-menu"></i><ul class="dropdown"><li><a href="https://www.banuri.edu.pk/page/مجلس-دعوت-وتحقیق-اسلامی">مطبوعہ کتب، رسائل ومقالات</a></li></ul></li><li><a href="https://www.banuri.edu.pk/duaen">دعائیں</a></li></ul></nav><div class="search-box"><div class="form-group"><form action="https://www.banuri.edu.pk/search" method="get" id="site_search_form"><input type="text" class="form-control" id="q" name="q" value="" placeholder="تلاش کریں"><button type="submit" class="search" title="تلاش کریں"><i class="icon-search"></i></button></div></form></div></div></div></div></header><section class="inner-banner"><div class="container"><div class="row"><div class="col-sm-6 col-md-6"><h2>بینات</h2></div><div class="col-sm-6 col-md-6"><div class="right-heading"><img src="https://www.banuri.edu.pk/assets/dataimages/headingbarlogo.png" alt="" class="img-responsive"></div></div></div></div></section><section class="inner-section"><div class="container"><div class="row"><div class="col-md-9 col-md-push-3 magazine_div"><div class="col-md-12"><div class="row"><img src="https://www.banuri.edu.pk/assets/dataimages/xbayyinatdetail.jpg.pagespeed.ic.K9rMn5dIUU.jpg" alt="" class="img-responsive"><div class="big-hr">&nbsp;</div></div><div class="big-hr">&nbsp;</div></div><h3>حجازِمقدس کی والہانہ حاضری (پہلی قسط)</h3><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الاول 1438 ھ - جنوری 2017 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا عبدالرؤف غزنوی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2016/12/3-Rabi_Ul_Awwal_1438.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-e2898611e61da5539b9066c6-="">صفحہ پرنٹ کریں</a></div></li></ul></div></div><div class="abt-listning"><p> </p><p>حجازِمقدس کی والہانہ حاضری            (پہلی قسط)</p><p>ایک مسلمان بچہ اپنے بچپن کے اندر جیسے ہی کچھ ہوش سنبھالنے اور بات سمجھنے لگتا ہے تواپنے والدین اور بڑوں سے کعبۃ اللہ اور روضۂ رسول مقبول (l) کا تذکرہ سنتا رہتا ہے، اور جب وہ تقریباً سات سال کی عمر میں نماز پڑھنا شروع کردیتا ہے اور اس کو یہ سکھایا جاتا ہے کہ نماز کی شرائط میں سے یہ بھی ہے کہ نمازی کارُخ کعبۃ اللہ کی طرف ہو تو اس کے دل میں کعبۃ اللہ کی عظمت اور اس کی طرف ایک غیراختیاری کشش پیداہوجاتی ہے، اور جب اس کویہ بتایا جاتا ہے کہ اسلام کا بنیادی عقیدہ یہ ہے کہ اللہ تعالیٰ کو اپنا معبود اور محمد a کواللہ تعالیٰ کابندہ اورا س کاآخری نبی مان لیاجائے اورساتھ ساتھ یہ بھی کہ اسلام کے بنیادی احکام میں سے ایک یہ بھی ہے کہ عاقل بالغ صاحبِ استطاعت مسلمان کے ذمہ زندگی میں ایک مرتبہ حج بیت اللہ فرض ہے تواس کادل حجازِ مقدس کی حاضری کے لیے بے تاب ہوجاتا ہے، اور آگے چل کرجب اس کو نبی کریم a کی سیرتِ طیبہ کاکچھ حصہ اورا س کے ضمن میں مدینہ منورہ کا تعارف اور روضۂ رسول (l) کاتقدس وعظمت بتائی جاتی ہے تواس کی بے تابی ایک تڑپ کی صورت اختیار کرلیتی ہے۔ راقم الحروف کے بچپن اورطالب علمی کا زمانہ حرمین شریفین کی محبت اور وہاں پر حاضری کی تمنا کے حوالہ سے مذکورہ بالا کیفیت کے ساتھ گزر گیا، اور وسائل نہ ہونے کی وجہ سے حاضری کا موقع نہ مل سکا، درسِ نظامی سے فراغت کے بعدہی اپنی مادرعلمی دارالعلوم دیوبندمیں تعلیمی سال ۱۴۰۲ھ-۱۴۰۳ھ کو تدریس کی خدمت پر مامور ہوا، جب کہ مسجد دارالعلوم کی امامت وخطابت کی ذمہ داری دورۂ حدیث پڑھنے کے سال سے احقرکے سپرد ہوچکی تھی، تدریس وامامت دونوں کے عوض دارالعلوم دیوبند سے مجھے چھ سو نوے روپے مشاہرہ ملتا تھا، جس میں ظاہری قلت کے باوجود اللہ تعالیٰ نے بڑی برکت رکھی تھی،تاہم اس معمولی مشاہرہ سے اتنا بچانا جو حج کے اخراجات کے لیے کافی ہوجاتا‘ ناممکن تھا، لہٰذا! دل ہی دل میں حرمین شریفین کی حاضری کی تمنا جمی رہتی تھی، اور اس تمنا کو عملی جامہ پہنانے کے لیے دعا کے علاوہ کوئی اور ظاہری سبب نظر نہیں آرہا تھا: اے غائب از نظر کہ شدے ہمنشینِ دل  میگویمت ثنا و دعا مے فرستمت ایک عارف باللہ صاحبِ حال بزرگ کی دعا کا اثر دارالعلوم دیوبند میں تدریس کے زمانہ میں جناب قاری عبدالحفیظ صاحب زیدمجدہم - استاذ شعبۂ تجوید دارالعلوم دیوبند - کی معیت میں ان ہی کی موٹرسائیکل پر ایک دفعہ بروز اتوار ۱۷/۱۲/۱۴۰۶ھ کو شیخ علاء الدین علی بن احمد صابر  v (متوفّٰی ۱۳؍ربیع الاول ۶۹۰ھ) خلیفۂ اجل حضرت خواجہ فرید الدین گنج شکر v (متوفّٰی ۵؍محرم ۶۶۴ھ) کے مزار پر حاضری دینے کے لیے کلیرشریف جو دیوبند سے تقریباً پچاس کیلومیٹر کی دوری پر واقع ہے، جانے کا پروگرام بنا، قاری صاحب چونکہ دیوبند کے مضافات اور ان کے راستوں سے خوب واقف تھے، اس لیے یہ راستہ مختصر وقت میں طے ہوا۔ آستانۂ صابری پر حاضری دینے سے سکون واطمینان کے بجائے وہاں پر موجود بدعت کے ماحول کو دیکھ کر کدورت لاحق ہوگئی۔ فاتحہ خوانی وایصالِ ثواب کے لیے بھی مزار کے بجائے قریب میں واقع مسجد کو منتخب کرنا پڑا، کیونکہ مزار کے پاس موجود بدعات کو روکنا ہمارے بس میں نہ تھا، البتہ وہاں سے الگ ہونا ہمارے بس میں تھا، اس لیے جلدازجلد وہاں سے الگ ہونے کو ترجیح دی، اور میں نے رفیق سفر اور اپنے کرم فرما جناب قاری صاحب موصوف سے یہ بات بھی عرض کردی کہ اگر پہلے سے یہ معلوم ہوتا کہ یہاں ایسا ماحول ہے تو حاضری کی کوشش نہ کی جاتی۔ مسجد میں فاتحہ خوانی اورایصالِ ثواب کرکے ہم نے واپسی کا پروگرام بنایا، جناب قاری صاحب نے واپسی میں بتایا کہ راستہ میں ایک گاؤں ’’نانکہ‘‘ آتا ہے، جہاں حضرت حافظ عبدالستار صاحب دامت برکاتہم رہتے ہیں، جوکہ تارک الدنیا، صاحبِ حال، مستجاب الدعوۃ اور حضرت شاہ عبدالقادررائے پوری قدس سرہٗ (متوفّٰی۱۴؍ربیع الاول۱۳۸۲ھ ) کے خلیفہ ہیں، اگر آپ چاہتے ہیں تو ان کی خدمت میں بھی حاضری دیتے ہیں۔ میں نے کہا: یہ تومیری بڑی سعادت ہوگی، اور اس حاضری سے اس کدورت کی بھی بڑی حد تک تلافی ہوجائے گی، جو آستانۂ صابری پر حاضری کے وقت وہاں پر موجود بدعات کے ماحول کو دیکھ کر لاحق ہوگئی ہے۔ بہرصورت حضرت حافظ عبدالستارصاحب سے ملاقات کے لیے اُن کے گاؤں ’’نانکہ‘‘ پہنچے، اور اُن کے مکان پر (جو ایک سادہ سا مکان تھا) حاضری دی، اس سے قبل کہ ہم کسی سے یہ معلوم کرلیتے کہ حافظ صاحب تشریف فرما ہیں یانہیں؟ ملاقات ہوسکتی ہے یانہیں؟ اس مکان سے سادہ لباس میں ملبوس ایک شخص باہر تشریف لائے اور مکان سے ذرا فاصلہ پر واقع مسجدکی طرف روانہ ہوگئے۔ میرا تو یہ خیال ہوا کہ حافظ صاحب کے خدام یامتعلقین میں سے یہ کوئی صاحب ہوں گے، لیکن قاری عبدالحفیظ صاحب چونکہ پہلے ہی سے ان سے واقف تھے ،فرمانے لگے: یہی حضرت حافظ عبدالستارصاحب زیدمجدہم ہیں۔ سلام ومصافحہ تو اسی وقت ہم نے آگے بڑھ کر ان سے کرلیا، لیکن انہوں نے سلام کے جواب ومصافحہ کے علاوہ ہم سے اور نہ ہی وہاں پر موجود کسی اور شخص سے کوئی خاص بات کی، اور مسجد کی طرف چلے گئے، ہم بھی پیچھے پیچھے مسجد تک گئے، مسجد پہنچ کر حضرت حافظ صاحب مسجد کے ایک حصہ میں بچھی ہوئی ریت پر پشت کے بل لیٹ گئے، اور کسی سے کوئی بات نہیں کی، اور چونکہ کسی نمازکاوقت نہیں تھا، اس لیے ہم بھی ان کے قریب بیٹھ گئے، ان کی سادگی اور اونچی نسبت کو دیکھتے ہوئے نبی کریم a کی وہ حدیث پاک یاد آنا ایک قدرتی بات تھی جو آپ a نے حضرت براء بن مالک q کودیکھ کر ارشاد فرمائی تھی کہ: ’’کم من أشعثَ أغبرَ ذی طَمرین لایُؤْبَہُ لہٗ لوأقسم علی اللّٰہ لأبرّہٗ منھم البراء بن مالکؓ۔(  رواہ الترمذی بسندہٖ عن أنس بن مالک رضی اللّٰہ عنہ )۔‘‘ یعنی ’’بہت سے پراگندہ بال، غبار آلود جسم، دو پرانے کپڑے پہننے والے جن کو عام طور پر کوئی اہمیت نہ دی جاتی ہو، (اللہ کے یہاں ان کا اتنا اونچا مقام ہوتا ہے کہ) اگروہ کسی بات کی قسم بھی کھالیتے ہیں تو اللہ تعالیٰ (ان کی بات کی لاج رکھتے ہوئے) ان کی قسم کو پوری کردیتا ہے، جن میں سے ایک براء بن مالکؓ بھی ہیں۔‘‘ قاری عبدالحفیظ صاحب نے حضرت حافظ صاحبؒ سے نہایت ادب کے ساتھ عرض کیاکہ میرے ساتھ آنے والے یہ شخص دارالعلوم دیوبند کے نوجوان اساتذہ میں سے ہیں اور دارالعلوم دیوبند کی مسجد کے امام بھی ہیں، آپ سے ملنے کے لیے حاضر ہوئے ہیں، حافظ صاحب ایک دم اُٹھ گئے، میں نے ان سے ادب کے ساتھ مصافحہ کرتے ہوئے مزاج پرسی کی، انہوں نے بھی خیریت پوچھی، میں نے ان سے تین دعاؤں کی درخواست کی، جن میں سے ایک دعا حج بیت اللہ نصیب ہونے سے متعلق تھی، انہوں نے فوراً دونوں ہاتھ اُٹھاکرذرا لمبی سی خفیہ دعا کی، دعا کے بعد ہم نے اُن سے رخصت لی، اور واپس دیوبند آگئے۔ ان خدا رسیدہ بزرگ حضرت حافظ عبدالستارصاحب رحمہ اللہ رحمۃً واسعۃً کی دعاکااثرراقم نے اس طرح دیکھا کہ ۱۷؍ذو الحجہ ۱۴۰۶ھ کومذکورہ دعا ہوئی تھی۔ ۲۱؍ذو القعدۃ ۱۴۰۷ھ کو غیرمتوقع طور پر جامعۃ الملک سعود ریاض میں احقر کے داخلہ کی اطلاع موصول ہوئی۔ یکم صفر ۱۴۰۸ھ کو ریاض پہنچا، ۱۹؍ربیع الاول۱۴۰۸ھ کو بدھ اور جمعرات کی درمیانی شب حرمِ مکی کی پہلی زیارت اور عمرہ کی سعادت نصیب ہوئی اور شبِ جمعہ ۲۰؍ربیع الاول ۱۴۰۸ھ کو مسجد نبوی اور روضۂ اقدس(l) کی پہلی حاضری کی سعادت نصیب ہوئی، اور ماہِ ذو الحجہ ۱۴۰۸ھ ہی کو پہلے حج کی سعادت میسر ہوئی۔ مذکورہ اجمال کی تفصیل درج کرنے سے پہلے حضرت حافظ عبدالستارصاحب قدس سرہٗ کا مختصر تذکرہ مناسب معلوم ہوتا ہے۔ عارف باللہ حضرت حافظ عبدالستارصاحب کا مختصر تذکرہ حضرت حافظ عبدالستار صاحب v نے ۱۴؍شعبان ۱۳۲۷ھ مطابق ۲؍ستمبر۱۹۰۹ء موضع ’’ہرچندپور‘‘ تحصیل ’’روڑکی‘‘ ضلع ’’سہارن پور‘‘ میں ایک ایسے ماحول میں آنکھیں کھولیں، جہاں تعلیم وتربیت سے کوئی آشنا نہ تھا، اس لیے ان کا نام بھی اسی ماحول کے مطابق شبِ براء ت سے منسوب کرتے ہوئے ’’شبراتی‘‘ رکھا گیا۔ بچپن میں ان کے والدصاحب کا انتقال ہوگیا تو پرورش کی ذمہ داری دادا محترم نے اپنے کندھوں پر لی۔ کچھ عرصہ بعد دادا جان کا بھی انتقال ہوگیا تو ان کی پرورش کی ذمہ داری نانا محترم پر آگئی۔ ناناجان نے ان کو کچھ ابتدائی دینی تعلیم اور پھر کچھ ابتدائی عصری تعلیم دلادی، پھر انہوں نے بدرجۂ مجبوری تعلیم کا سلسلہ موقوف کرکے گھر کا کام اور والدہ محترمہ کی خدمت شروع کردی، اس کے بعد دل میں حفظِ قرآن کا ولولہ پیدا ہوا اور اپنی والدہ محترمہ سے اس کا تذکرہ کردیا۔ والدہ نے اجازت دی، تو انہوں نے حفظ قرآن کے ارادہ سے رائے پور کا سفر شروع کیا، لیکن راستہ میں ایک قصبہ ’’بہٹ‘‘ پڑتا ہے، جو رائے پور سے تقریباً آٹھ کیلومیٹر کی دوری پر واقع ہے، یہاں انہوں نے ظہر کی نماز پڑھی اور معلوم ہوا کہ یہاں پر بھی حفظ قرآن کرایا جاتا ہے، تو انہوں نے رائے پور کا ارادہ ملتوی کردیا، اور ’’بہٹ‘‘ میں حفظ قرآن شروع کیا‘ جہاں کھانے کا کوئی نظم نہیں تھا، البتہ ایک طالب علم نے جس کا کھانا کسی کے گھر سے آتا تھا، بہ خوشی اپنے کھانے میں ان کو شریک کیا، اور اس طرح انہوں نے حفظ قرآن مکمل کرلیا۔ حفظ قرآن کے بعدمزیدتعلیم کے لیے مدرسہ رکنیہ جو ’’سکروڈہ‘‘ نامی بستی میں واقع تھا‘ داخل ہوئے، جہاں انہوں نے فارسی کی کئی کتابیں مولانا خدابخش صاحب سے پڑھیں، آپ کی تواضع وخاکساری اور اساتذہ کی خدمت واحترام کی وجہ سے منتظمین واساتذہ بالخصوص مولانا خدابخش صاحب آپ پر بے حد شفقت وعنایت فرماتے، اور مولانا موصوف ہی آپ کو رائے پور حضرت اقدس مولانا عبدالقادر صاحب رائے پوریؒ کی خدمتِ بابرکت میں لے جاتے رہے،یہاں تک کہ آپ کوحضرت رائے پوری قدس سرہٗ سے والہانہ محبت وعقیدت پیدا ہوگئی، اور ان کے حلقۂ ارادت میں شامل ہوگئے، حضرت رائے پوریؒ نے آپ کا نام تبدیل کرکے ’’شبراتی‘‘ کے بجائے ’’عبدالستار‘‘ تجویز فرمایا، اور آپ کی اصلاح پر خوب توجہ دی، یہاں تک کہ ماہِ فروری ۱۹۵۰ ء کو انہیں اجازتِ بیعت مرحمت فرماتے ہوئے خلافت سے سرفراز فرمایا۔ حضرت اقدس مولانا شاہ عبدالقادر رائے پوریv کی توجہ ونسبت کا یہ کرشمہ ظاہر ہوا کہ ایک ایسے ماحول میں آنکھ کھولنے والے ’’شبراتی‘‘ جہاں تعلیم وتربیت کا کوئی انتظام نہ تھا، عارف باللہ حضرت حافظ عبدالستارصاحب نانکوی کے نام سے مرجع خاص وعام بن گئے۔ بڑے بڑے اہل علم ان کے معتقدومداح ہو گئے۔ دارالعلوم دیوبند کے ماحول میں بھی ان کے جاننے والوں کے درمیان یہ مشہور ہوگیا کہ وہ صاحبِ حال اور مستجاب الدعوۃ بزرگ ہیں۔ ہمارے استاذ و مرشد فقیہ الامّت حضرت مولانا مفتی محمودحسن گنگوہی صاحب قدس سرہٗ-صدر مفتی دارالعلوم دیوبند- اور دیگر اکابرین بھی ان سے کافی محبت فرماتے تھے۔ حضرت مولانا محمد سعیدی صاحب دامت برکاتہم-ناظم ومتولی مدرسہ مظاہر علوم (وقف) سہارن پور- ان کے بارے میں لکھتے ہیں کہ : ’’وہ ممتازمستجاب الدعوات اورمرجع خلائق ہستی تھے، جہاں حضرت اقدس شاہ عبدالقادر رائے پوری نوراللہ مرقدہٗ سے انتساب نے ان کی عظمت کو چارچاندلگائے ہیں، وہیں حضرت حافظ صاحب موصوف کی ذات گرامی کی نسبت سے ’’نانکہ‘‘ نامی بستی کی شہرت ونیک نامی کو قابل رشک عروج حاصل ہوا۔‘‘                    (تذکرہ حافظ عبدالستار نانکویؒ) حضرت مولاناافتخارالحسن کاندہلوی صاحب ان سے متعلق رقم طرازہیں کہ :  ’’وہ حضرت شاہ عبدالقادررائے پوری نوّراللہ مرقدہٗ وبرّداللہ مضجعہٗ کے اجل خلفاء میں سے تھے،مستجاب الدعوات تھے،سادگی ، بے تکلفی طبیعت ثانیہ بن گئی تھی، اپنے شیخ سے بے حد محبت اور عقیدت تھی، تاآنکہ شکل وشباہت میں حضرت رائے پوری کا عکس نظر آنے لگا تھا، اور شیخ ومرشد ہی کی نسبت سے رائے پور سے بے انتہاء تعلق تھا، رائے پور کی طرف پیر پھیلانا بھی پسند نہیں فرماتے تھے۔‘‘                                      (تذکرہ حافظ عبدالستارنانکویؒ) حضرت حافظ عبدالستار صاحب ؒ اگرچہ اصطلاحی عالم نہیں تھے، لیکن علمائے ربّانیین بالخصوص ان کے شیخ حضرت اقدس مولانا عبدالقادررائے پوری v کی صحبت ونسبت کی برکت سے عالِم گر ہوگئے تھے، اور اللہ تعالیٰ نے تعلیم وتربیت کے میدان میں ان سے بڑا کام لیا۔ انہوں نے اگست۱۹۳۱ء کو نانکہ نامی گاؤں کی مسجد میں وہاں کے لوگوں کی درخواست پر امامت کا سلسلہ شروع فرمایا، اور پوری زندگی اسی مسجد میں امامت کے ساتھ ساتھ تعلیم وتربیت ، اصلاح وتزکیۂ نفس کی قندیلیں روشن کرتے ہوئے گزار دی۔ ۱۹۳۳ء کو مسجد کی شرقی سمت میں ایک مکتب قائم کیا‘ جس کا نام ’’مکتبِ اسلامی امدادی‘‘ تجویز فرمایا۔ رفتہ رفتہ طلبہ کی تعداد بڑھتی چلی گئی، یہاں تک کہ انہوں نے اس مکتب کو موضع ’’گندیوڑہ‘‘ کی سرحد میں منتقل کرایا، اور اپنے شیخ الشیخ حضرت مولاناشاہ عبدالرحیم صاحب رائے پوری نور اللہ مرقدہٗ (متوفّٰی۲۶؍ ربیع الثانی ۱۳۳۷ھ) سے منسوب فرماتے ہوئے اس کانام ’’مدرسہ فیض الرحیم‘‘ رکھ دیا، جہاں تعلیم وتربیت ،مردم سازی وتزکیہ کا سلسلہ ان کی وفات تک جاری رہا، اور حضرت حافظ صاحبؒ کے وصال کے بعد ان کے متوسلین ومتعلقین نے اس ادارہ کو ’’جامعہ ستاریہ فیض الرحیم‘‘ کا عنوان دیا، جس سے تادم تحریر لوگ استفادہ واستفاضہ کررہے ہیں۔ اللہ تعالیٰ تاروزِ قیامت اس سلسلہ کو جاری رکھیں۔ حضرت حافظ صاحبؒ  کو حرمین شریفین سے عشق کی حد تک محبت تھی، اور یہ دعا بکثرت فرماتے تھے: ’’یااللہ !مجھے اپنے گھر بلالے اور وہیں موت نصیب فرمادے ‘‘، اللہ تعالیٰ نے ان کو پانچ مرتبہ حج بیت اللہ کی سعادت سے نوازا۔ آخری حج۱۴۱۰ھ مطابق ۱۹۹۰ء کو ادا فرمایا، جہاں ان کی آخری تمنا پوری ہوگئی، اور حج سے فارغ ہوتے ہی بروز اتوار ۱۶؍ ذو الحجہ ۱۴۱۰ھ مطابق ۸؍جولائی ۱۹۹۰ء اذانِ ظہر کے وقت مکہ مکرمہ میں ان کا انتقال ہوگیا۔ اسی دن بعد نمازِ عصر مدرسہ صولتیہ میں ان کی پہلی نمازِجنازہ حضرت مولانا محمد طلحہ صاحب کاندہلوی دامت برکاتہم -صاحبزادہ محترم حضرت شیخ الحدیث مولانا محمد زکریا کاندہلوی قدس سرہٗ- کی اقتدا میں ادا کی گئی، اور دوسری نمازِجنازہ بعد نمازِ مغرب مسجد حرام میں امامِ حرم کی اقتداء میں ادا کی گئی، اور پھر جنت المعلّٰی میں ان کو سپردخاک کیا گیا۔ کسی نے ان کے بارے میں خوب کہاہے: پہنچی وہیں پہ خاک جہاں کا خمیر تھا ستار پیر بھی صاحبِ نسبت فقیر تھا اللہ تعالیٰ ان کو جنت الفردوس میں اعلیٰ مقام نصیب فرمائے۔ نوٹ: حضرت حافظ عبدالستارصاحب نانکوی قدس سرہٗ کی زندگی سے متعلق مذکورہ بالامضمون میں اپنی ذاتی معلومات کے ساتھ ساتھ ’’تذکرہ حافظ عبدالستارنانکویؒ‘‘ تالیف:مولانامحمدعابدندوی زیدمجدہم سے بھی کافی استفادہ کیا گیا ہے۔ مذکورہ کتاب کافی تلاش کے بعد میرے ہم نام اوردورۂ حدیث کے محترم ساتھی برادرِ مکرم جناب مولاناقاری عبدالرؤف صاحب بلندشہری زیدمجدہم استاذِ تجوید وقراء ت دارالعلوم دیوبندنے’’نانکہ‘‘ گاؤں سے منگوا کر کراچی بھجوادی۔جزاہ اللّٰہ خیرالجزاء جامعۃ الملک سعودریاض میں داخلہ لینے کاداعیہ حضرت حافظ عبدالستار صاحبؒ کی خدمت میں حاضری اوران سے دعاکی درخواست کے کچھ ہی عرصہ بعد ایک مرتبہ جناب مولانامجیب اللہ صاحب گونڈوی استاذدارالعلوم دیوبند(حال استاذ حدیث دارالعلوم دیوبند) کے کمرہ میں جو دارِجدید کے مشرقی حصہ میں دوسری منزل پر واقع تھا، محض ایک ملاقات کے لیے فارغ وقت میں میری حاضری ہوئی، وہاں پر چند نوجوان اساتذۂ دارالعلوم کی مجلس جمی ہوئی تھی، اور جامعۃ الملک سعود ریاض سعودی عرب کے شعبۂ معہد اللغۃ العربیۃ میں غیر عرب معلّمین ومدرّسین کے داخلہ سے متعلق گفتگو فرمارہے تھے۔ وہ حضرات کہہ رہے تھے کہ اس شعبہ میں غیرعرب معلّمین کو عربی زبان میں تدریس کرنے کی مشق کرائی جاتی ہے، لہٰذا ہمیں بھی اس کورس میں داخلہ لینے کی کوشش کرنی چاہیے، تاکہ داخلہ کی صورت میں عربی زبان میں استفادہ کے ساتھ ساتھ حرمین شریفین حاضری کا موقع بھی میسر رہے، میں تو بالکل خالی الذہن اور نووارد تھا، اور صرف ایک ملاقات کے لیے حاضر ہوا تھا، تاہم ان کی مذکورہ بالا گفتگو سن کر میرا جذبۂ محبت بھی بیدار ہوا، اور دل میں یہ داعیہ پیدا ہوا کہ مجھے بھی اس نعمت کے حصول کے لیے کوشش کرنی چاہیے۔ اُدھر اُن حضرات سے اپنے اس داعیہ کے اظہار کے لیے حیاء مانع بن رہی تھی، لیکن چونکہ وہ حضرات بے تکلف دوست تھے، اس لیے بالآخر میں نے ان سے یہ گزارش کر ہی لی کہ اگر اجازت ہو تو میں بھی داخلہ کی کوشش کروں، اور آپ حضرات سے راہنمائی حاصل کروں؟ اللہ تعالیٰ ان کوجزائے خیر عطا فرمائے، اُنہوں نے اجازت دینے کے ساتھ ساتھ طریقۂ کار اورکاغذات بھیجنے کا پتہ بھی بتادیا۔ راقم نے عربی زبان میں ایک درخواست برائے داخلہ لکھ کر اپنی سندوں اور دارالعلوم کی طرف سے ایک سفارشی تحریرکے ساتھ بروز جمعہ ۲؍ربیع الثانی ۱۴۰۷ھ کو مذکورہ پتہ پر ارسال کردی۔ ظاہری اسباب کے اعتبارسے داخلہ کی امیداس وجہ سے کچھ کم تھی کہ داخلے محدود تھے، اور امیدوار لامحدود! صرف دارالعلوم دیوبند کی طرف سے بھی جیساکہ اوپر ذکر کیا گیا، میرے علاوہ کئی دوسرے حضرات نے بھی درخواستیں بھیجی تھیں، اور ’’ندوۃ العلمائ‘‘ اور دیگر اداروں سے متعلق حضرات بھی کافی دلچسپی لے رہے تھے، اور مؤثر سفارشات کے ساتھ درخواستیں بھیج رہے تھے۔ احقر کاایک خواب اورجامعۃ الملک سعودکی طرف سے ہمت افزا اطلاع ۴؍جمادی الثانیۃ۱۴۰۷ھ کو منگل اوربدھ کی درمیانی شب احقر نے خواب دیکھا کہ’’کوئی شخص احقر کا سر مونڈ رہا ہے اور سامنے پانی کا ایک چشمہ بھی نظر آرہا ہے۔ ‘‘آنکھ کھلنے کے بعد اس مختصر خواب کی تعبیر احقر کے ذہن میں یہ آئی کہ ان شاء اللہ! حجِ بیت اللہ نصیب ہوگا، سر مونڈنا احرام کھولنے کی طرف اشارہ ہے، اور پانی کا چشمہ آبِ زمزم ہے۔ فجر کی نمازکے بعد اس خواب کا تذکرہ دارالعلوم دیوبند کے ایک بڑے استاذِ حدیث حضرت مولانا نعمت اللہ صاحب اعظمی دامت برکاتہم سے کردیا تو انہوں نے مذکورہ بالا تعبیر کی تحسین فرمائی۔ اس خواب کے گیارہ دن بعد بروز ہفتہ ۱۴؍جمادی الثانیۃ ۱۴۰۷ھ کو جامعۃ الملک سعودکی طرف سے ایک جوابی تحریرموصول ہوئی، جس میں میری بھیجی ہوئی درخواست موصول ہونے اور اس پر غور کرنے کا تذکرہ تھا اور ساتھ ساتھ ایک فارم بھی بھیجا گیا تھا اور مجھے اس فارم کو پُرکرنے اور سعودی عرب کے سفارت خانے سے تصدیق شدہ اسناد کے ساتھ جلد از جلد بھیجنے کا حکم دیا گیا تھا۔ احقر نے حکم کے مطابق فارم کو پُر کر کے مطلوبہ کاغذات کے ساتھ بروز پیر ۲۳؍جمادی الثانیۃ ۱۴۰۷ھ کو بذریعۂ ڈاک ارسال کردیا۔ حضرت الاستاذ مولانا مفتی سعید احمد صاحب پالن پوری زیدمجدہم کا ایک خواب ۲۱؍جمادی الثانیۃ ۱۴۰۷ھ کو بروز ہفتہ دارالحدیث تحتانی دارالعلوم دیوبند میں جلسہ انعامیہ ہورہا تھا۔ حسب معمول اساتذۂ دارالعلوم بشمولاستاذحدیث حضرت الاستاذ مولانامفتی سعیداحمد صاحب پالن پوری زیدمجدہم(حال شیخ الحدیث وصدرالمدرسین دارالعلوم دیوبند) اسٹیج پر تشریف فرما تھے۔ احقر بھی حضرت الاستاذکے قریب ذراپیچھے کی طرف بیٹھاہواتھا،اسی دوران حضرت الاستاذ مدظلہم نے مجھے اپنے قریب بلاکرآہستہ آوازمیں بتایاکہ میں نے خواب دیکھاہے کہ ’’میں حج پرگیاہوں اور آپ (عبدالرؤف) بھی ساتھ ہیں۔‘‘ حضرت الاستاذ کے اس مبارک خواب کو’’بشارتِ منامی‘‘سمجھ کرحرمین شریفین حاضری کی امیدمیں اضافہ ہوگیا۔ حضرت الاستاذ مولانا معراج الحق صاحبv کی ایک کارآمد نصیحت جامعۃ الملک سعودریاض میں داخلہ ملنے اوراس بہانے حرمین شریفین حاضری کی امیدوں میں اضافہ ہورہاتھا،لیکن اپنے محترم استاذ حضرت مولانا معراج الحق صاحب رحمہ اللہ رحمۃ واسعۃً -صدرالمدرسین دارالعلوم دیوبند-(متوفّٰی ۱۴۱۲ھ )کی ایک قیمتی نصیحت جس سے انہوں نے اس موقع پر احقر کو نوازا‘ برابر پیشِ نظررہی،حضرتؒ نے فرمایا: ’’کسی مفیدیاکم ازکم جائزمقصدکے حصول کے لیے مناسب طریقہ سے کوشش کرنے اور جائز وسائل بروئے کار لانے میں توکوئی حرج نہیں،البتہ یہ بات ہمیشہ پیشِ نظررکھنی چاہیے کہ اس کوشش کے بعد اگر وہ مقصد حاصل ہوا تو اللہ تعالیٰ کا شکر ادا کیا جائے، اور اگر حاصل نہ ہوا تب بھی پریشانی کی ضرورت نہیں، بلکہ سوچنا چاہیے کہ اللہ تعالیٰ کی کوئی حکمت ضرور ہوگی کہ یہ مقصد بروقت حاصل نہ ہوسکا اور اسی میں میری بہتری ہوگی۔‘‘ مذکورہ بالانصیحت کی روشنی میں احقر ذہنی طور پر اس کے لیے بھی آمادہ تھاکہ اگر یہ داخلہ ہوگیا تو اس کو اللہ تعالیٰ کاایک انعام سمجھوں گااورا س کے لیے بھی تیارتھاکہ داخلہ نہ ہواتوپریشان نہیں ہوں گا، بلکہ یہی سوچوں گاکہ اللہ تعالیٰ کی کوئی حکمت اورمیری بہتری اسی میں ہوگی۔ حضرت الاستاذقدس سرہٗ کی مذکورہ نصیحت کی برکات آج تک محسوس کررہا ہوں، اس لیے کہ اپنی محدودزندگی میں مختلف معاملات ومقاصدسے واسطہ پڑتا رہا اور بعض امور کو بہتر سمجھ کر اُن کے حصول کے لیے مناسب انداز سے کوششیں بھی کی گئیں، آگے کبھی تو ایسا ہوا کہ مقاصد حاصل ہوئے اور کبھی ایسا بھی ہوا کہ بروقت حاصل نہیں ہوئے، لیکن اطمینان دونوں صورتوں میں قائم رہا، فللّٰہ الحمد و المنۃ۔ جامعۃ الملک سعودمیں داخلہ کی اطلاع ۲۱؍ذوالقعدۃ ۱۴۰۷ھ بروز ہفتہ جامعۃ الملک سعود ریاض سے احقر کے نام دارالعلوم دیوبند کے پتہ پر ایک تحریرموصول ہوئی، جس میں یہ اطلاع دی گئی تھی کہ آپ کا داخلہ ’’معہداللغۃ العربیۃ‘‘ میں منظور ہوچکا ہے۔ آپ ۲۳/۲/۱۴۰۸ھ سے کم ازکم ایک ہفتہ قبل پاکستان جاکرسعودی سفارت خانہ سے رابطہ کریں، جہاں سے آپ کو تعلیمی ویزا اور ریاض جانے کا ٹکٹ دونوں مل جائیں گے، میں سمجھتاہوں کہ یہ اللہ تعالیٰ کا ایک خصوصی کرم اور حضرت حافظ عبدالستارصاحب رحمہ اللہ کی دعا کا اثر تھا کہ دارالعلوم دیوبند سے احقر کے علاوہ اور بھی چند ہم عصر اساتذہ نے داخلہ کے لیے درخواستیں بھیجی تھیں، بلکہ احقر نے تو ان ہی کو دیکھ کر اور ان ہی سے راہنمائی حاصل کرکے درخواست بھیجی تھی، لیکن داخلہ صرف احقر کو نصیب ہوا۔ اس داخلہ کی اطلاع اپنے اساتذۂ کرام اور حضرت مولانا مرغوب الرحمن صاحب رحمہٗ اللہ -مہتمم دارالعلوم دیوبند- کو پہلی ہی فرصت میں کردی، جنہوں نے خوشی کا اظہار فرماتے ہوئے مبارک باد، دعاؤں اور گراں قدر نصیحتوں سے نوازا۔ اس کے بعد پاکستان جانے کی تیاری کرلی، اور تدریس وامامت دونوں سے متعلق دارالعلوم دیوبند کو چھٹی کی درخواست پیش کردی، جوکہ خوشی کے ساتھ منظور ہوگئی، اور یکم محرم الحرام ۱۴۰۸ھ بروز جمعرات بذریعہ ہوائی جہاز دہلی سے کراچی پہنچا، اور کراچی سے بذریعہ بس کوئٹہ پہنچ کر عزیزواقارب سے ملاقات کرکے ان سے رخصت لی، پھر اسلام آباد جاکر سعودی سفارت خانہ سے تعلیمی ویزا اور کراچی تا ریاض ہوائی جہاز کا ٹکٹ حاصل کرکے ۲۹؍محرم الحرام ۱۴۰۸ھ کو بروز جمعرات اسلام آبادسے کراچی آگیا۔ جامعہ علوم اسلامیہ علامہ بنوری ٹاؤن میں قیام اورحضرت مولانا محمد ادریس میرٹھی ؒ کی ایک قیمتی نصیحت دارالعلوم دیوبند کے بعد احقر کو جامعہ علوم اسلامیہ علّامہ بنوری ٹاؤن کراچی کے ماحول اور اس کی عالی شان مسجد میں ایک غیراختیاری خوشی اور سکونِ قلب محسوس ہوتا تھا، حالانکہ نہ تو اس ادارے میں مجھے پڑھنے کا موقع ملا تھا، اور نہ ہی بانیِٔ جامعہ حضرت علّامہ سیدمحمدیوسف بنوری صاحب قدس سرّہٗ کی زیارت کی سعادت ملی تھی، ہاں! معارف السنن مطالعہ کرنے اور دارالعلوم دیوبند میں حضرت بنوری قدس سرّہٗ کا تذکرۂ خیر سننے کا موقع ضرور ملا تھا، اور اپنے اساتذۂ کرام سے یہ بھی سنا تھا کہ محدّث العصر حضرت علّامہ سید محمد انور شاہ صاحب کشمیری قدس سرّہٗ کے شاگردوں میں سے سب سے فائق اور اُن کے علوم ومعارف کے امین حضرت بنوری قدس سرّہٗ تھے۔ اس بنیاد پر حضرت بنوریؒ اوران کے ادارہ سے ایک قلبی محبت ضرور تھی، لہٰذا میری کوشش ہوتی تھی کہ جب بھی دیوبند سے کراچی آنا ہوتا تو قیام جامعہ علوم اسلامیہ علّامہ بنوری ٹاؤن میں کرتا، چنانچہ اِس مرتبہ بھی اسلام آباد سے کراچی پہنچ کر ایک دن کے لیے جامعہ ہی میں قیام کیا۔ جامعہ علوم اسلامیہ علّامہ بنوری ٹاؤن کراچی میں احقرکے قیام کے دوران دارالعلوم دیوبند کی نسبت کی وجہ سے حضرت مولانا سید رشیدالحسن صاحبv- امام وخطیب جامع مسجدعلامہ بنوری ٹاؤن- (متوفّٰی ۱۴۲۱ھ) وقتافوقتاً مغرب یا فجر کی نماز پڑھانے کے لیے مجھے حکم دے دیاکرتے، چنانچہ ۳۰؍محرم ۱۴۰۸ھ بروزجمعہ بھی فجر کی نماز پڑھانے کا مجھے حکم دے دیا گیا، نماز ودعا سے فارغ ہونے کے بعد حضرت مولانا محمد ادریس صاحب میرٹھی قدس سرہٗ -فاضلِ دارالعلوم دیوبند و استاذِحدیث وتفسیر جامعہ علوم اسلامیہ علامہ بنوری ٹاؤن- (متوفّٰی ۱۴۰۹ھ) جو پہلی صف میں مولوی سیدیوسف حسن طاہرصاحب مؤذن مسجد (حال امام وخطیب مسجد) کے بغل میں تشریف فرما تھے، ان سے دریافت فرمانے لگے کہ یہ نماز پڑھانے والا کون ہے؟ انہوں نے میرا تعارف کراتے ہوئے دارالعلوم دیوبند کی نسبت کا ذکر بھی کردیا، میں نے موقع سے فائدہ اٹھاتے ہوئے آگے بڑھ کر حضرتؒ سے مصافحہ کیا اور دارالعلوم دیوبند کی سفارش پر جامعۃ الملک سعودریاض میں داخلہ ملنے اورآج ہی بعد نمازِ جمعہ ریاض روانہ ہونے کا تذکرہ کرتے ہوئے ان سے دعا کی درخواست کی۔ حضرتؒ نے فرمایاکہ: ’’جاؤ! لیکن خیال رکھنا کہیں وہاں پر اغواء نہ ہوجاؤ۔‘‘ حضرت مولانا ادریس صاحب قدس سرہٗ کی یہ مخلصانہ، مختصر اور جامع نصیحت آگے چل کر احقر کے لیے بہت مفید ثابت ہوئی۔ کراچی سے ریاض روانگی ۳۰؍محرم ۱۴۰۸ھ مطابق ۲۵؍ستمبر۱۹۸۷ء بروز جمعہ نمازِ جمعہ سے فارغ ہوکر کراچی ایئرپورٹ پہنچ کر تقریباً چھ بجے شام کو بذریعہ سعودی ایئرلائنز ریاض روانہ ہوا، اور تقریباً تین گھنٹے میں سعودی عرب کے وقت کے مطابق شام سات بجے ریاض ایئرپورٹ پہنچ گیا، جہاں مغرب کی نماز پڑھ کر سیدھا جامعۃ الملک سعود پہنچ کر اپنی آمدسے جامعہ کے ذمہ داروں کو آگاہ کردیا جنہوں نے قیام ودیگر ضروریات کا فوری طور پر انتظام کردیا۔ احقر کا داخلہ ’’وحدۃ اللغۃ والثقافۃ‘‘ میں ہوا تھا جو کہ معہد اللغۃ العربیۃ کے تین شعبوں میں سے ایک شعبہ ہے۔ ایک ہفتہ رہائش کے انتظام، تعلیمی درسگاہوں کی تعیین ،ضروری اور قانونی کاغذات کی فراہمی میں خرچ ہوا۔ اس ابتدائی ہفتہ میں دو مرتبہ اپنے استاذ و مرشد حضرت مولانا مفتی محمود حسن صاحب گنگوہی قدس سرہٗ کو اور ایک مرتبہ حضرت الاستاذ مولانا ریاست علی صاحب بجنوری مدظلہم کو خواب میں دیکھا جس سے یہ امیدقائم ہوگئی کہ اپنے بڑوں کی دعائیں اورتوجہات شامل ہیں۔ بروز ہفتہ ۸؍ماہِ صفر۱۴۰۸ھ تعلیم کا آغاز ہوا، میں اپنے اسباق میں تو برابر حاضری دیتا رہا، البتہ حرمین شریفین کی زیارت کے لیے دل کی بے چینی میں بھی اضافہ ہوتا رہا: منزلِ دوست چوں شود نزدیک  آتشِ شوق تیز تر گردد اور صورت حال یہ تھی کہ جامعۃ الملک سعود کی تحریری اجازت کے بغیر ہم ریاض سے باہرنہیں جاسکتے تھے، اور تعلیمی ایام میں جامعہ کی طرف سے اجازت ملنا دشوار تھا، لہٰذا اسی بے چینی کی کیفیت میں تقریباً ڈیڑھ مہینہ گزر گیا، بالآخر ایک مختصروقت کے لیے عمرہ کی ادائیگی کی غرض سے جامعہ سے تحریری اجازت نامہ حاصل کرنے میں بحمداللہ! کامیابی ہوئی اور ہم لوگ چار ساتھی جن میں سے ایک مولوی محمد اشرف علی صاحب جن کاتعلق سرگودھا پاکستان سے تھا اور آج کل جامعہ اسلامیہ محمودیہ سرگودھا کے مہتمم ہیں، دوسرے مولوی عبدالستارصاحب جن کا تعلق لودھراں ملتان سے تھا، تیسرے جناب دوست محمد صاحب جن کا تعلق سرگودھا سے تھا اور چوتھا راقم السطور تھا۔ ہم نے مل کر ایک کار کرایہ پر لی اور بروز منگل ۱۷؍ربیع الاول ۱۴۰۸ھ مطابق ۱۰؍نومبر۱۹۸۷ء جامعۃ الملک سعودریاض سے حرمین شریفین کی پہلی حاضری کے ارادہ سے اپنی پوری زندگی کے اس یادگار سفر پر روانہ ہوگئے۔ راستہ میں اس تصور سے کہ ہم ان شاء اللہ! عنقریب کعبۃ اللہ (حرسہااللّٰہ) کی زیارت اور روضۂ رسول (l) پرحاضری کی سعادت سے بہرہ ورہونے والے ہیں، ہماری کیفیت ایسی ہوجاتی کہ اس کو تحریر میں لانا میرے کمزور قلم کے بس سے باہر ہے۔ واضح رہے کہ میرے مذکورہ تینوں ساتھیوں کو ’’چنیوٹ‘‘ صوبہ پنجاب پاکستان میں واقع حضرت مولانا منظور احمد چنیوٹی رحمہ اللہ کے مدرسہ ’’ادارۃ الدعوۃ والارشاد‘‘کی معرفت سے جامعۃ الملک سعود میں داخلہ ملا تھا، اور حرمین شریفین کی زیارت سے یہ حضرات بھی پہلی بار مشرف ہورہے تھے، اس لیے ہم سب کی کیفیت تقریباً یکساں تھی۔ مرکزِتجلیات کی پہلی زیارت بہرصورت! ہم لوگ منگل اور بدھ کی درمیانی شب مکہ مکرمہ پہنچے اور تقریباً رات کے دوبجے ذرا فاصلہ سے مسجدحرام کے مبارک میناروں کی زیارت ہوئی، اور یہ تصور قائم رہاکہ یہ وہ مسجدحرام ہے جس کاذکراللہ تعالیٰ نے قرآن مجیدمیں بار بار فرمایا ہے، اور ہمیں ان شاء اللہ! چندہی منٹ بعد اس مبارک مسجدکے اندر حاضر ہونے اور کعبۃ اللہ کی زیارت کرنے کا موقع ملنے والا ہے، چنانچہ ایساہی ہوا اور تھوڑی دیر بعد ہم دنیا کی اس جنت میں پہنچ کر کعبۃ اللہ کی زیارت سے مستفیض ہونے لگے، ہماری خوش قسمتی یہ تھی کہ ہم کعبۃ اللہ کی اس پہلی زیارت اورعمرہ کی ادائیگی سے رات کے اس حصے میں فیض یاب ہورہے تھے جس میں حدیث کے مطابق اللہ تعالیٰ اپنی خاص شانِ رحمت کے ساتھ بندوں کی طرف متوجہ ہوتا ہے، اور خود ہی ان کودعااورسوال واستغفارکی ترغیب دیتاہے،حدیث نبوی ملاحظہ ہو: ’’عن أبی ھریرۃ -رضی اللّٰہ عنہ- قال: قال رسول اللّٰہ صلی اللّٰہ علیہ وسلم: ینزل ربنا تبارک وتعالٰی کل لیلۃ إلی السماء الدنیا حین یبقی ثلث اللیل الآخر، یقول: من یدعونی فأستجیب لہٗ ؟ من یسألنی فأعطیہ ؟ من یستغفرنی فأغفرلہ؟۔‘‘                                                             (متفق علیہ) ترجمہ: ’’حضرت ابوہریرہ q سے روایت ہے کہ رسول اللہ a نے فرمایا: ہمارامالک اوررب تبارک وتعالیٰ ہررات کوجس وقت آخری تہائی رات باقی رہ جاتی ہے سماء دنیاکی طرف نزول فرماتاہے، اور ارشاد فرماتا ہے: کون ہے جومجھ سے دعا کرے، تاکہ میں اس کی دعاقبول کروں؟ کون ہے جو مجھ سے مانگے، تاکہ میں اس کو عطا کروں؟ کون ہے جومجھ سے مغفرت چاہے، تاکہ میں اس کو بخش دوں؟۔‘‘                           (صحیح بخاری ومسلم) غور کیا جائے! مسجدحرام کی فضا ہو، مرکزِتجلیات سامنے ہو، حجر اسود کو بوسہ دینے اور کعبۃ اللہ کے اردگرد طواف کرنے کا وقت آگیا ہو، ملتزم سے لپٹنے اور ربِّ کعبہ کے سامنے اپنی معروضات پیش کرنے کا ایک بہترین موقع مل رہا ہو، آبِ زمزم کے ذریعہ ظاہری اور روحانی طور پر سیراب ہونے کی سہولت میسر ہورہی ہو، اور حسن اتفاق سے رات کا وہ حصہ چل رہا ہو جس میں اللہ تعالیٰ خود اپنے عاجز بندے کو دعا، سوال اور استغفار کرنے کی دعوت دے رہا ہو، اور ہو بھی کعبۃ اللہ کی پہلی زیارت، جس کی تمنا میں سالوں سال بیت چکے ہوں! ایسے ماحول میں زائر کی کیاکیفیت ہوگی؟اس سوال کا جواب مختصر الفاظ میں یہ ہے کہ اس کی تمام پریشانیاں کافور ہوجاتی ہیں اور دل کو ایک ایسا سکون ملتا ہے جس کو تحریر میں پوری طرح بیان نہیں کیا جاسکتا: ذوقِ ایں مَیْ نہ بدانے بخدا تا نہ چشے اور زائر کا دل زبانِ حال سے اِس کہنے پر مجبور ہوجاتا ہے: اگر فردوس بر روئے زمین است ہمین است وہمین است وہمین است اور دنیاکی اِس رحمت کوسامنے رکھتے ہوئے آخرت کی جنت اورجنت والوں کی اُس کیفیت کو بھی یاد کرلیتا ہے ، جو اللہ تعالیٰ نے مندرجہ ذیل آیتِ کریمہ میں ذکر فرمایا ہے: ’’وَقَالُوْا الْحَمْدُ لِلّٰہِ الَّذِیْ أَذْہَبَ عَنَّا الْحَزَنَ إِنَّ رَبَّنَا لَغَفُوْرٌ شَکُوْرٌ ‘‘۔(الفاطر:۳۴) ترجمہ: ’’ اور جنت والے (جنت میں داخل ہونے کے بعد) کہیں گے کہ اللہ کا شکرہے جس نے ہم سے غم دور کیا، بے شک ہمارا پروردگار بخشنے والا قدردان ہے۔‘‘ اللہ تعالیٰ کی توفیق سے مذکورہ بالا کیفیت کے ساتھ ہم لوگ فجر کی اذان سے پہلے عمرہ کی ادائیگی سے فارغ ہوگئے، تھوڑی دیر بعد حرمِ پاک کی پُرکیف فضا میں فجر کی اذان دلوں کو جھنجھوڑنے لگی، جس کی تکبیروں سے اللہ تعالیٰ کی عظمت اورشہادتَیْن سے اللہ تعالیٰ کی وحدانیت اور نبی کریم a کی رسالت کا اعلان ہورہا تھا: حی علی الصلوۃ، حی علی الفلاح اور الصلوۃ خیرمن النوم سے نماز کی اہمیت اُجاگر ہو رہی تھی اور نماز و کامیابی کی طرف آگے بڑھنے کی دعوت دی جارہی تھی، حرمِ پاک کی در و دیوار سے ٹکرا کر اذان کے یہ کلمات جب کانوں میں پہنچتے تو غفلت میں ڈوبے ہوئے قلوب کوجگادینے کے لیے کافی ہوجاتے، اذان ونماز کے درمیان وقفہ کے اندر فجر کی دوسنتیں پڑھنے اور اس بات پر غور کرنے کا موقع ملا کہ تھوڑی دیرکے بعدجس مسجدمیں باجماعت نمازشروع ہونے والی ہے،وہ اُن تین مساجدمیں سے ایک ہے جن کے لیے صحیح حدیث کے مطابق رختِ سفرباندھنے کی اجازت دی گئی ہے،اورجن میں ایک نمازپڑھنے کاثواب دوسری مساجدکی ایک کثیرتعدادنمازوں سے زیادہ بتایاگیاہے،اسی پرغورکرتے ہوئے نگاہیں کعبۃ اللہ کے مبارک منظرسے محظوظ ہورہی تھیں،تھوڑی دیرکے بعدفجرکی نمازامامِ حرم کی اقتداء میں شروع ہوگئی،اورروئے زمین کے مختلف حصوں سے آئے ہوئے مہمانانِ حرم نے کعبۃ اللہ کے اردگرد صفیں باندھ کر کندھوں سے کندھے ملادیئے،جب تلاوتِ قرآن شروع ہوئی تو ایسا محسوس ہورہا تھا جیساکہ قرآن کا نزول ہورہاہو اوردل یہ چاہ رہاتھاکہ یہ تلاوت جلدی ختم نہ ہو،نمازِفجر کے بعددوپہرتک آرام کیا، اور دوپہر کو اُٹھ کر پہلے کھانا کھایا اور پھر حرم حاضری ہوئی، ظہر سے عصر تک حرم میں رہے اور عصر کے بعد ہم سب ساتھیوں نے غارِ حرا جانے کاپروگرام بنایا۔                             (جاری ہے)</p><p> </p></div><div class="border-top"><div class="share_print"><div class="bayan_info"><ul><li><div class="dt_icon"><img src="/assets/images/ahkam.png" alt="ahkam"></div><div class="dt_text"><a href="javascript:">ربیع الاول 1438 ھ - جنوری 2017 ء</a></div></li><li><div class="dt_icon"><img src="/assets/images/book.png" alt="book"></div><div class="dt_text"><a href="javascript:">مولانا عبدالرؤف غزنوی</a></div></li></ul></div><div class="share_right"><ul><li><div class="dt_icon"><img src="/assets/images/book.png" alt="book"></div><div class="dt_text"><a rel="nofollow" target="_blank" href="https://www.banuri.edu.pk/assets/uploads/2016/12/3-Rabi_Ul_Awwal_1438.pdf">پی ڈی ایف</a></div></li><li><div class="dt_icon"><img src="/assets/images/print.png" alt="print"></div><div class="dt_text"><a href="javascript:" onclick="if (!window.__cfRLUnblockHandlers) return false; window.print()" data-cf-modified-e2898611e61da5539b9066c6-="">صفحہ پرنٹ کریں</a></div></li></ul></div></div></div></div><div class="col-md-3 col-md-pull-9"><div class="side-menu"><h3><i class="icon-talash-icon"></i> تلاشں</h3><div class="form-box"><div class="form-wrapper"><form id="sidebar-sign-in" action="/articles/search"><input type="hidden" name="_chk" value="1"><div class="form-group"><input type="text" value="" class="form-control user" placeholder="مطلوبہ لفظ" name="title"></div><div class="form-group"><select name="cat" tabindex="3" class="form-control" data-live-search="true"><option value="">نوعیت منتخب کریں</option><option value="بصائر-و-عبر">بصائر و عبر</option><option value="نقد-و-نظر">نقد و نظر</option><option value="مقالات-و-مضامین">مقالات و مضامین</option><option value="یاد-رفتگاں">یاد رفتگاں</option><option value="دارالافتاء">دارالافتاء</option></select></div><div class="form-group"><select name="topic" tabindex="3" class="form-control" data-live-search="true"><option value="">مضمون منتخب کریں</option><option value="quran-o-ulume-quran">قرآن وعلوم قرآن</option><option value="hadees-o-ulume-hadees">حدیث و علوم حدیث</option><option value="seerat">سیرت</option><option value="fatawa bayyinat">فتاویٰ بینات</option><option value="tazkia-o-ehsan-u-tasawwuf">تزکیہ واحسان ، اصلاح و تصوف</option><option value="adab-u-akhlaq">آداب واخلاق</option><option value="maeeshat-o-tijarat-u-banking">معیشت وتجارت و بینکنگ</option><option value="khilafat-o-siasat">خلافت وسیاست</option><option value="dawat-o-tableegh">دعوت و تبلیغ</option><option value="hudood-o-tazeerat">حدود وتعزیرات</option><option value="fiqh-o-usole-fiqh">فقہ واصول فقہ</option><option value="ijtihad-o-taqleed">اجتھاد وتقلید</option><option value="mamlikat-o-riasat-u-tareekh-e-pakistan">مملکت وریاست وتاریخ پاکستان</option><option value="huquqe-niswan">حقوق نسواں</option><option value="nikah-o-talaq-u-sahdi-biah">نکاح و طلاق وشادی بیاہ</option><option value="aaeen-o-qanun">آئین و قانون</option><option value="deeni-madaris">دینی مدارس</option><option value="taleem-o-tarbiyat">تعلیم وتربیت</option><option value="aqaid-u-falsafa-u-kalam">عقائد و فلسفہ وکلام</option><option value="adyan-o-mazahib-u-masalik">ادیان ومذاہب و مسالک</option><option value="scienece-o-technology">سائنس وٹیکنالوجی</option><option value="afkar-o-nazryat">افکار ونظریات</option><option value="meeras-o-wasiyat">میراث و وصیت</option><option value="tazkira-o-sawanih">تذکرہ وسوانح</option><option value="yade-raftagan">یاد رفتگان</option><option value="khutut-o-makateeb-u-malfozat">خطوط ومکاتیب و ملفوظات</option><option value="tabsara-e-kutub-u-naqd-o-nazar">تبصرۂ کتب و نقد ونظر</option><option value="fiqh-ul-halal-wal-haram">فقہ الحلال والحرام</option><option value="waqiat-u-halaat-u-sanihat">واقعات و حالات و سانحات</option><option value="jihad-u-ghazwat-u-jangen">جہاد و غزوات و جنگیں</option><option value="rusom-u-riwaj-u-saqafat">رسوم و رواج و ثقافت</option><option value="ashaar-u-lughat-u-istilahat">اشعار و لغات و اصطلاحات</option><option value="islahi-mazameen">اصلاحی مضامین</option><option value="ibadaat-u-arkan-e-islam">عبادات وارکان اسلام</option><option value="ahkam-u-masail">احکام ومسائل</option><option value="jadeed-masail">جدید مسائل</option><option value="mahasin-e-islam">محاسن اسلام</option><option value="fikr-e-aakhirat">فکر آخرت</option><option value="khatm-e-nubuwwat">ختم نبوت</option><option value="tareekh">تاریخ</option><option value="eilanaat-notes-wazaahaten">اعلانات ، نوٹس ، وضاحتیں</option><option value="azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ</option><option value="tibb-u-sehhat">طب و صحت اور میڈیکل</option></select></div><button type="submit" title="تلاش"><i class="icon-search-icon"></i><span>تلاش</span></button></form><div class="thanks2"><div class="thanks-inner"><h2>شکریہ</h2><p>آپ کا پیغام موصول ہوگیا ہے. ہم آپ سے جلد ہی رابطہ کرلیں گے</p></div></div></div></div></div><div class="side-menu"><h3><i class="icon-mazameen-icon"></i>گزشتہ شمارہ جات</h3><ul class="mozuaaat"><li><a href="https://www.banuri.edu.pk/articles/1382" title="1382"> 1382</a></li><li><a href="https://www.banuri.edu.pk/articles/1428" title="1428"> 1428</a></li><li><a href="https://www.banuri.edu.pk/articles/1430" title="1430"> 1430</a></li><li><a href="https://www.banuri.edu.pk/articles/1432" title="1432"> 1432</a></li><li><a href="https://www.banuri.edu.pk/articles/1433" title="1433"> 1433</a></li><li><a href="https://www.banuri.edu.pk/articles/1434" title="1434"> 1434</a></li><li><a href="https://www.banuri.edu.pk/articles/1435" title="1435"> 1435</a></li><li><a href="https://www.banuri.edu.pk/articles/1436" title="1436"> 1436</a></li><li><a href="https://www.banuri.edu.pk/articles/1437" title="1437"> 1437</a></li><li><a href="https://www.banuri.edu.pk/articles/1438" title="1438"> 1438</a></li><li><a href="https://www.banuri.edu.pk/articles/1439" title="1439"> 1439</a></li><li><a href="https://www.banuri.edu.pk/articles/1440" title="1440"> 1440</a></li><li><a href="https://www.banuri.edu.pk/articles/1441" title="1441"> 1441</a></li><li><a href="https://www.banuri.edu.pk/articles/1442" title="1442"> 1442</a></li><li><a href="https://www.banuri.edu.pk/articles/1443" title="1443"> 1443</a></li><li><a href="https://www.banuri.edu.pk/articles/1444" title="1444"> 1444</a></li><li><a href="https://www.banuri.edu.pk/articles/1445" title="1445"> 1445</a></li><li><a href="https://www.banuri.edu.pk/articles/1446" title="1446"> 1446</a></li></ul><div class="share_right">&nbsp;</div><h3><i class="icon-mazameen-icon"></i>مضامین</h3><ul class="page-links"><li><a href="https://www.banuri.edu.pk/articles/topic/quran-o-ulume-quran">قرآن وعلوم قرآن <span class="english">(5304)</span></a></li><li><a href="https://www.banuri.edu.pk/articles/topic/hadees-o-ulume-hadees">حدیث و علوم حدیث <span class="english">(51)</span></a></li><li><a href="https://www.banuri.edu.pk/articles/topic/seerat">سیرت <span class="english">(56)</span></a></li><li><a href="https://www.banuri.edu.pk/articles/topic/khatm-e-nubuwwat">ختم نبوت <span class="english">(12)</span></a></li><li><a href="https://www.banuri.edu.pk/articles/topic/aqaid-u-falsafa-u-kalam">عقائد و فلسفہ وکلام <span class="english">(20)</span></a></li><li><a href="https://www.banuri.edu.pk/articles/topic/afkar-o-nazryat">افکار ونظریات <span class="english">(60)</span></a></li><li><a href="https://www.banuri.edu.pk/articles/topic/adyan-o-mazahib-u-masalik">ادیان ومذاہب و مسالک <span class="english">(24)</span></a></li><li><a href="https://www.banuri.edu.pk/articles/topic/mahasin-e-islam">محاسن اسلام <span class="english">(17)</span></a></li><li><a href="https://www.banuri.edu.pk/articles/topic/ibadaat-u-arkan-e-islam">عبادات وارکان اسلام <span class="english">(11)</span></a></li><li><a href="https://www.banuri.edu.pk/articles/topic/ahkam-u-masail">احکام ومسائل <span class="english">(54)</span></a></li><li><a href="https://www.banuri.edu.pk/articles/topic/jadeed-masail">جدید مسائل <span class="english">(4)</span></a></li><li><a href="https://www.banuri.edu.pk/articles/topic/fatawa bayyinat">فتاویٰ بینات <span class="english">(154)</span></a></li><li><a href="https://www.banuri.edu.pk/articles/topic/tazkia-o-ehsan-u-tasawwuf">تزکیہ واحسان ، اصلاح و تصوف <span class="english">(52)</span></a></li><li><a href="https://www.banuri.edu.pk/articles/topic/adab-u-akhlaq">آداب واخلاق <span class="english">(42)</span></a></li><li><a href="https://www.banuri.edu.pk/articles/topic/islahi-mazameen">اصلاحی مضامین <span class="english">(41)</span></a></li><li><a href="https://www.banuri.edu.pk/articles/topic/dawat-o-tableegh">دعوت و تبلیغ <span class="english">(29)</span></a></li><li><a href="https://www.banuri.edu.pk/articles/topic/taleem-o-tarbiyat">تعلیم وتربیت <span class="english">(70)</span></a></li><li><a href="https://www.banuri.edu.pk/articles/topic/deeni-madaris">دینی مدارس <span class="english">(32)</span></a></li><li><a href="https://www.banuri.edu.pk/articles/topic/fiqh-o-usole-fiqh">فقہ واصول فقہ <span class="english">(35)</span></a></li><li><a href="https://www.banuri.edu.pk/articles/topic/fiqh-ul-halal-wal-haram">فقہ الحلال والحرام <span class="english">(15)</span></a></li><li><a href="https://www.banuri.edu.pk/articles/topic/ijtihad-o-taqleed">اجتھاد وتقلید <span class="english">(5)</span></a></li><li><a href="https://www.banuri.edu.pk/articles/topic/nikah-o-talaq-u-sahdi-biah">نکاح و طلاق وشادی بیاہ <span class="english">(23)</span></a></li><li><a href="https://www.banuri.edu.pk/articles/topic/meeras-o-wasiyat">میراث و وصیت <span class="english">(2)</span></a></li><li><a href="https://www.banuri.edu.pk/articles/topic/rusom-u-riwaj-u-saqafat">رسوم و رواج و ثقافت <span class="english">(5)</span></a></li><li><a href="https://www.banuri.edu.pk/articles/topic/aaeen-o-qanun">آئین و قانون <span class="english">(63)</span></a></li><li><a href="https://www.banuri.edu.pk/articles/topic/hudood-o-tazeerat">حدود وتعزیرات <span class="english">(1)</span></a></li><li><a href="https://www.banuri.edu.pk/articles/topic/huquqe-niswan">حقوق نسواں <span class="english">(13)</span></a></li><li><a href="https://www.banuri.edu.pk/articles/topic/tareekh">تاریخ <span class="english">(6)</span></a></li><li><a href="https://www.banuri.edu.pk/articles/topic/mamlikat-o-riasat-u-tareekh-e-pakistan">مملکت وریاست وتاریخ پاکستان <span class="english">(59)</span></a></li><li><a href="https://www.banuri.edu.pk/articles/topic/khilafat-o-siasat">خلافت وسیاست <span class="english">(33)</span></a></li><li><a href="https://www.banuri.edu.pk/articles/topic/jihad-u-ghazwat-u-jangen">جہاد و غزوات و جنگیں <span class="english">(10)</span></a></li><li><a href="https://www.banuri.edu.pk/articles/topic/waqiat-u-halaat-u-sanihat">واقعات و حالات و سانحات <span class="english">(38)</span></a></li><li><a href="https://www.banuri.edu.pk/articles/topic/maeeshat-o-tijarat-u-banking">معیشت وتجارت و بینکنگ <span class="english">(44)</span></a></li><li><a href="https://www.banuri.edu.pk/articles/topic/scienece-o-technology">سائنس وٹیکنالوجی <span class="english">(19)</span></a></li><li><a href="https://www.banuri.edu.pk/articles/topic/tazkira-o-sawanih">تذکرہ وسوانح <span class="english">(91)</span></a></li><li><a href="https://www.banuri.edu.pk/articles/topic/yade-raftagan">یاد رفتگان <span class="english">(190)</span></a></li><li><a href="https://www.banuri.edu.pk/articles/topic/tabsara-e-kutub-u-naqd-o-nazar">تبصرۂ کتب و نقد ونظر <span class="english">(132)</span></a></li><li><a href="https://www.banuri.edu.pk/articles/topic/fikr-e-aakhirat">فکر آخرت <span class="english">(1)</span></a></li><li><a href="https://www.banuri.edu.pk/articles/topic/khutut-o-makateeb-u-malfozat">خطوط ومکاتیب و ملفوظات <span class="english">(93)</span></a></li><li><a href="https://www.banuri.edu.pk/articles/topic/ashaar-u-lughat-u-istilahat">اشعار و لغات و اصطلاحات <span class="english">(8)</span></a></li><li><a href="https://www.banuri.edu.pk/articles/topic/eilanaat-notes-wazaahaten">اعلانات ، نوٹس ، وضاحتیں <span class="english">(3)</span></a></li><li><a href="https://www.banuri.edu.pk/articles/topic/azmat-e-sahab-u-mashajaraat-e-sahaba">عظمت صحابہ کرام و مشاجرات صحابہ <span class="english">(14)</span></a></li><li><a href="https://www.banuri.edu.pk/articles/topic/tibb-u-sehhat">طب و صحت اور میڈیکل <span class="english">(4)</span></a></li></ul></div></div></div></div></section><script type='application/ld+json'>{"@context":"http://schema.org/","@type":"EducationalOrganization","headline":"حجازِمقدس کی والہانہ حاضری (پہلی قسط)","image":{"@type":"ImageObject","url":"https://www.banuri.edu.pk/assets/dataimages/dua.jpg","height":160,"width":850},"publisher":{"@type":"Organization","name":"جامعہ علوم اسلامیہ بنوری ٹاؤن","logo":{"@type":"ImageObject","url":"https://www.banuri.edu.pk/assets/images/logo.png","height":58,"width":235}},"datePublished":"2017-01-01","dateModified":"2017-01-01","author":{"@type":"Organization","name":"جامعہ علوم اسلامیہ بنوری ٹاؤن"},"description":"حجازِمقدس کی والہانہ حاضری            (پہلی قسط)ایک مسلمان بچہ اپنے بچپن کے اندر جیسے ہی کچھ ہوش سنبھالنے اور بات سمجھنے لگتا ہے تواپنے والدین اور بڑوں سے کعبۃ اللہ اور روضۂ رسول مقبول (l) کا تذکرہ سنتا رہتا ہے، اور جب وہ تقریباً سات سال کی عمر میں..."}</script><section class="app-section"><div class="container"><div class="row"><div class="col-sm-4 col-md-4 animate" data-animation="fadeInRight" data-duration="100"><img src="/assets/images/phones.png" alt="" class="img-responsive"></div><div class="col-sm-5 col-md-5 text-center animate" data-animation="fadeInUp" data-duration="200"><h3>&nbsp;</h3></div><div class="col-sm-3 col-md-3 text-center animate" data-animation="fadeInLeft" data-duration="300"><a href="https://itunes.apple.com/us/app/jamia-banuri-town/id1462514355?ls=1&mt=8" class="app-logo"><img src="/assets/images/apple-logo.png" alt="" class="img-responsive"></a><a href="https://play.google.com/store/apps/details?id=banuri.edu.pk" class="app-logo"><img src="/assets/images/anroid-logo.png" alt="" class="img-responsive"></a></div></div></div></section><footer><div class="container"><div class="row"><div class="col-xs-12 col-sm-6 col-md-3 animate" data-animation="fadeInUp" data-duration="100"><h3>طریقہ تعاون</h3><p>جامعہ سے صدقات، خیرات، عطیات اور زکوٰة  وغیرہ کی مد میں تعاون کے لیے  <a href="https://www.banuri.edu.pk/donations">یہاں پر کلک کریں۔</a></p></div><div class="col-xs-6 col-sm-6 col-md-3 animate" data-animation="fadeInUp" data-duration="200"><h3>ویب سائٹ کا نقشہ</h3><ul class="ftList"><li><a href="https://www.banuri.edu.pk//"><i class="icon-angle-left"></i>صفحہ اول</a></li><li><a href="https://www.banuri.edu.pk/page/تعارف"><i class="icon-angle-left"></i>تعارف</a></li><li><a href="https://www.banuri.edu.pk/darulifta"><i class="icon-angle-left"></i>دارالافتاء</a></li><li><a href="https://www.banuri.edu.pk/bayyinat"><i class="icon-angle-left"></i>بینات</a></li><li><a href="https://www.banuri.edu.pk/books"><i class="icon-angle-left"></i>کتابیں</a></li><li><a href="https://www.banuri.edu.pk/islamic-name"><i class="icon-angle-left"></i>اسلامی نام</a></li></ul></div><div class="col-xs-6 col-sm-6 col-md-3 animate" data-animation="fadeInUp" data-duration="300"><h3>شعبہ جات</h3><ul class="ftList"><li><a href="https://www.banuri.edu.pk/ask-question"><i class="icon-angle-left"></i>مسئلہ پوچھیں</a></li><li><a href="https://www.banuri.edu.pk/ask-dream"><i class="icon-angle-left"></i>خواب کی تعبیر معلوم کریں</a></li><li><a href="https://www.banuri.edu.pk/duaen"><i class="icon-angle-left"></i>مسنون و ماثور دعائیں</a></li><li><a href="https://www.banuri.edu.pk/namaz-times"><i class="icon-angle-left"></i>نماز کے اوقات</a></li><li><a href="https://www.banuri.edu.pk/contact"><i class="icon-angle-left"></i>رابطہ</a></li><li><a href="https://www.banuri.edu.pk/donations"><i class="icon-angle-left"></i>طریقہ تعاون</a></li></ul></div><div class="col-xs-12 col-sm-6 col-md-3 animate" data-animation="fadeInUp" data-duration="400"><a href="/" class="ftLogo"><img src="/assets/images/ftlogo.png" alt=""></a><p>P.O. Box : 3465. Karachi-74800<br/>92-21-34913570+<br/>92-21-34121152+<br/><a href="/cdn-cgi/l/email-protection#573e3931381735363922253e7932332279273c" title="info@banuri.edu.pk"><span class="__cf_email__" data-cfemail="3b52555d547b595a554e4952155e5f4e154b50">[email&#160;protected]</span></a></p></div></div><div class="row"><div class="col-md-12 text-center animate" data-animation="fadeInUp" data-duration="500"><hr><p class="last-pra">جامعہ علوم اسلامیہ علامہ محمد یوسف بنوری ٹاؤن</p></div></div></div></footer><a href="javascript:" class="scrollToTop back-to-top"><i class="icon-angle-up"></i></a><script data-cfasync="false" src="/cdn-cgi/scripts/5c5dd728/cloudflare-static/email-decode.min.js"></script><script defer type="e2898611e61da5539b9066c6-text/javascript" src="https://www.banuri.edu.pk/assets/js/js.php?file=base"></script><link rel="stylesheet" href="https://www.banuri.edu.pk/assets/css/A.style_footer.css.pagespeed.cf.EwVUVo6K_6.css"><script type="e2898611e61da5539b9066c6-text/javascript">window.dataLayer=window.dataLayer||[];function gtag(){dataLayer.push(arguments)}gtag('js',new Date());gtag('config','UA-38515198-2');</script><script src="/cdn-cgi/scripts/7d0fa10a/cloudflare-static/rocket-loader.min.js" data-cf-settings="e2898611e61da5539b9066c6-|49" defer></script><script>(function(){function c(){var b=a.contentDocument||a.contentWindow.document;if(b){var d=b.createElement('script');d.innerHTML="window.__CF$cv$params={r:'8e0e016a8a7b4bd8',t:'MTczMTMyNTIwNy4wMDAwMDA='};var a=document.createElement('script');a.nonce='';a.src='/cdn-cgi/challenge-platform/scripts/jsd/main.js';document.getElementsByTagName('head')[0].appendChild(a);";b.getElementsByTagName('head')[0].appendChild(d)}}if(document.body){var a=document.createElement('iframe');a.height=1;a.width=1;a.style.position='absolute';a.style.top=0;a.style.left=0;a.style.border='none';a.style.visibility='hidden';document.body.appendChild(a);if('loading'!==document.readyState)c();else if(window.addEventListener)document.addEventListener('DOMContentLoaded',c);else{var e=document.onreadystatechange||function(){};document.onreadystatechange=function(b){e(b);'loading'!==document.readyState&&(document.onreadystatechange=e,c())}}}})();</script></body></html>